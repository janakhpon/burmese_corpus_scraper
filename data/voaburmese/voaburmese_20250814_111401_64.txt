အာဖဂန်နစ္စတန်အရှေ့ပိုင်းမြို့ ဂျာလာလာဘတ်က တက္ကသိုလ်တခုရဲ့ အရှေ့ ဆန္ဒပြပွဲလုပ်နေတဲ့ ဗွီဒီယိုတခု မနေ့ဗုဒ္ဓဟူးနေ့ကထွက်လာပါတယ်။
နန်ဂါဟာတက္ကသိုလ်ဝန်းရှေ့ အမျိုးသားနဲ့ အမျိုးသမီးအုပ်စုတွေ စာတန်းတွေကိုင်ဆောင်ရင်း ကြွေးကြော်နေကြပါတယ်။
အစိုးရပိုင်နဲ့ ပုဂ္ဂလိကပိုင်တက္ကသိုလ် ကောလိပ်ကျောင်းတွေမှာ မိန်းကလေးတွေကို တက်ရောက် ပညာသင်ကြားခွင့် ပိတ်ပင်လိုက်ကြောင်း တာလီဘန်တွေက ၂၀၂၂ ဒီဇင်ဘာ ၂၀ရက် အင်္ဂါနေ့မှာ အမိန့်ထုတ်ပြန်ခဲ့တာပါ။