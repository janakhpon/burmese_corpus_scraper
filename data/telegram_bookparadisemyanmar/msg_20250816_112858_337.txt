ကိုမြင့်ဆောင်ဆိုတဲ့လူက ရွာထဲမှာ နို့စားနွားတွေမွေးထားတယ်။
သူ့နွားတွေ နို့ညှစ်လို့ရတဲ့ အချိန်ရောက်တော့ သူဟာ သူ့ခြံထွက်နွားနို့တွေကိုမြို့တက်ရောင်းတယ် ။
တစ်ချို့ကလည်း သူ့ဆီက ယူရောင်းတဲ့လူတွေရှိတယ်။
သူမြို့ပေါ်ကို နွားနို့တက်ရောင်းတိုင်း သူ့နွားနို့က မကုန်ဘူး ၀ယ်သူနည်းတယ်။
တစ်ချို့က ကြည့်ရုံသာကြည့်ပြီး နှာခေါင်းရှုံးသွားကြတယ်။
သူဟာနွားနို့ကို ရေမရောပဲ စစ်စစ်ကိုပဲရောင်းတာပါ။
သူ့ဆီက ယူရောင်းသူတွေက ရောလား မရောလားဆိုတာတော့ သူလည်းမသိဘူး။
သူတို့တွေကတော့ ရောင်းလို့ ကောင်းတယ်လို့ဆိုကြတယ်။
ကိုမြင့်ဆောင်က သူကိုယ်တိုင်ရောင်းတဲ့ နွားနို့က ၀ယျသူသိပျမရှိ။
တစ်နေ့မှာတော့ အဒေါ်ကြီးတစ်ယောက်က သူ့နွားနို့တွေကို မစစ်ဘူး ရောထားတယ်လို့ဆိုလေတယ်။
သူက အံ့သြသွားတာပေါ့။
တကယ်တော့ ကိုမြင့်ဆောင်က လုံးဝ အရောနှောကင်းကင်းနဲ့ စင်စစ်ကိုသာ ရောင်းတာပါ။
သူကလည်း မရောပါဘူး အစစ်တွေပါဟုပြောတော့ အဒေါ်ကြီးက ထပ်ပြောတယ်။
မင်းနွားနို့က အစစ်မဖြစ်နိုင်ဘူးး နွားနို့အစစ်က ဖြူဖွေးနေရမယ် တွေ့လားဆိုပြီး သူ့လက်ထဲက ၀ယ်လာသော နွားနို့ပုလင်းကို ထုတ်ပြသည်။
ဒီရပ်ကွက်မှာ မင်းအဲ့လို အတုတွေလာ ရောင်းလို့တော့ ဘယ်သူမှ ၀ယ်မှာမဟုတ်ဘူးတဲ့။
တကယ်တော့ နွားနို့အစစ်က အနည်းငယ် ဝါကျန့်ကျန့်ရှိပါတယ်။
ရေရောလိုက်မှသာ နွားနို့က ဖြူဖွေးသွားတာပါ။
ကိုမြင့်ဆောင်ကတော့ ထိုအဒေါ်ကြီးကို ပြုံးပြပြီး ပြန်လာခဲ့လိုက်သည်။
အတုကို အစစ်ထင်ပြီး တန်ဖိုးထားနေတဲ့လူတွေကို အစစ်သွားပြရင် အတုလို့ပဲ မြင်ကြမည်။
ထင်ကြမည်။
နောက်နေ့များတွင် ကိုမြင့်ဆောင်က သူ့နွားနို့တွေကို ရေရော၍ရောင်းသည်။
ထိုအခါမှာ သူ့နွားနို့ကို ၀ယ်သူတွေပေါများလာသည်။
ကျွန်တော်တို့ ပတ်ဝန်းကျင်မှာလည်း တွေ့နေရပါတယ်။
လိမ်ညာပြောနေပေမယ့် အပြောကောင်းတဲ့လူတွေက လူခင်ပေါတယ်။
ဟန်ပြလုပ်တတ်သူတွေက အထင်ကြီးခံရတယ်။
ဖားတတ်သူတွေက နေရာရတယ်။
မြောက်ပင့်ပြောဆိုတတ်သူတွေက လူချစ်လူခင်ပေါတယ်။
အမှန်တရားကို ပြောတတ်သူတွေက ချောင်ထိုးခံကြရတယ် ။
နေရာတော်တော်များများမှာ အစစ်ထက် အတုတွေကိုတန်ဖိုးထား ကိုးကွယ်နေကြသူ တွေများနေတယ် ။