ထွက်လာတဲ့အသံက ခပ်သြသြမလို့ တင်ဖေဆတ်ခနဲတောင်တုန်တယ် ။
အသံထွက်လာတာက လှည့်ပြုံးပြတဲ့ မိန်းကလေးဆီက မဟုတ်ဘဲ ဘေးက အမျိုးသမီးဆီက ပြီးတော့ လှည့်မကြည့်ဘဲ ပြောလိုက်တာမလို့ တင်ဖေ နည်းနည်းတော့ တစ်မျိုးဖြစ်သွားတယ် ။
ဟုတ် ဟုတ်ကဲ့ အဒေါ် တင်ဖေပြန်ဖြေတော့မှ အမျိုးသမီးက လှည့်ကြည့်ပြီး ခေါင်းငြိမ့်ပြတယ် ။
ပြီးတော့ ဆက်ပြောတာက အဒေါ်တို့သားအမိလည်း တောင်ပိုင်းသွားမလို့ပဲ အခု လို အဖော်ရှိတော့အတော်ပဲပေါ့ ရှေ့ကသွားပါလား ငါတူရဲ့ အမျိုးသမီးက လေသံကသာ ပျော့ပျောင်းနေပေမယ့် မျက်နှာသေကြီးနဲ့မလို့ တင်ဖေထင်လိုက်မိတာက သမီးပျိုနဲ့မလို့ ငါ အနောက်ကလိုက်တာ မကြိုက်တာဖြစ်မယ် ဒါနဲ့ပဲ တင်ဖေလည်း စက်ဘီးကို ခပ်သွက်သွက်လေး တွန်းပြီး အရှေ့ရောက်အောင်သွားလိုက်တယ် ။
ပတ်၀န်းကျင်က ရောင်နီကျန်သေးပေမယ့် မှောင်စပျိုးအချိန်လည်းဖြစ်တာမလို့ ပုစွန်ဆီရောင်ခပ်ရင့်ရင့်နဲ့ အမှောင်နဲ့လွန်ဆွဲနေသလို နီကျင်ကျင်နဲ့ ေ၀၀ါးစပြုလာတယ် ။
ဒီလိုအချိန် အိမ်မှာထိုင်ပြီး ပတ်၀န်းကျင်ကိုလျှောက်ကြည့်ရင်တော့ လွမ်းစရာကောင်းမလားမသိပေမယ့် ဒီနေရာမှာ ဒီလိုအနေအထားနဲ့ကတော့ နဂိုထက်တောင်ပိုပြီး ချောက်ချားစရာကောင်းနေတယ် ။
ပတ်၀န်းကျင်မှာလည်း လူမပြောနဲ့ ခွေးတစ်ကောင်ကြောင်တစ်မြီးတောင် အရိပ်အယောင်မမြင်ရတော့ တင်ဖေ့ခံစားချက်က တစပြင်ထဲရောက်နေတဲ့အတိုင်း ဒါပေမယ့် အခုလို ဖြတ်သွားထြတမလာအဖော်ရှိတော့ တော်သေးတာပေါ့လို့ပဲ တွေးမိတယ် ။
စကားစမြည်ပြောကြည့်ချင်ပေမယ့် အဒေါ်ကြီးက သူ့သမီးကို ယီးတီးယားတား လုပ်တယ်အထင်နဲ့ ဘုတောနေရင်ဖြင့် ဆိုတဲ့အတွေးနဲ့ ဘာမှမပြောဖြစ်ဘူး ။
လေးငါး ဆယ်လမ်းလောက်လျှောက်လာအပြီးကျတော့ အဒေါ်ကြီးဆီကနေ ပထမဆုံး ထွက်လာတဲ့စကားက ချိုင့်ထဲက ဘာတွေလဲ ငါ့တူ အမှန်တိုင်းပြောရရင် အဒေါ်ကြီးအသံကြားတိုင်း တင်ဖေ ကြက်သီးတွေဖျင်းခနဲ ထသွားပြီ ဆတ်ခနဲတုန်သွားရပေမယ့် ဟန်မပျက်နေလိုက်ရင်း ကြက်အူချက် နဲ့ ဆိတ်သားကြော်တွေ ပါ အဒေါ် ကျုပ်ဒေါ်လေးက အမေ့အတွက်ဆိုပြီး ထည့်ပေးလိုက်တာ သြော် သြော်ဆိုပြီး အဒေါ်ကြီးအသံခဏရပ်သွားတယ် ။
ပြီမှ အဒေါ်တို့ကို မကျွေးချင်ဘူးလား ဗျာ အတည်ပြောတာလား နောက်တာလားမသိလို့ တင်ဖေ အနောက်ကိုတစ်ချက်လှည့်ကြည့်လိုက်တော့ ဟင်း ဟင်း ဟင်း သားအမိ နှစ်ယောက်လုံး တင်ဖေ့က်ို ရယ်ပြနေတယ် ။
ပတ်၀န်းကျင်ကအရောင်ကြောင့်လား ၊
တင်ဖေပဲစိတ်ထင်တာလားမသိ သူတို့မျက်လုံးတွေက ရဲရဲကြီးတွေဖြစ်နေသလိုမျိုး ဒါနဲ့ တင်ဖေလည်း စိတ်မပါလက်မပါ အဟင်း ခနဲ တစ်ချက်ရယ်ပြပြီး ရှေ့ပြန်လှည့်လိုက်တယ် ။
တွန်းလာရင်းနဲ့ သူကြီးအိမ်ရှေ့ ရောက်လုရောက်ခင်မှာပဲ အပုပ်နံ့ခပ်ဆိုးဆိုးကြီးတစ်ခုက လှိုက်ခနဲ နံလာတော့ တင်ဖေ အလိုလို နှာခေါင်းကို လက်တစ်ဖက်နဲ့ပိတ်လိုက်မိတယ် ။
နံလို့လား ငါ့မောင် ဒီတစ်ခါက မိန်းကလေးဆီကထွက်လာတဲ့အသံ နံတာပေါ့ အစ်မကလည်း ကျုပ်ဖြင့်ပျို့တောင် ပျို့တယ် လို့ ခပ်သွက်သွက်ဖြေလိုက်တယ် ။
မိန်းကလေးဆီက အသံတိတ်သွားတဲ့အချိန်ကစပြီး တင်ဖေ စိတ်ထဲတစ်မျိုးကြီး စဖြစ်လာတယ် ။
ခါးကနေ ကျောထဲကို လှိုက်တက်လာတဲ့ ကြက်သီးတွေနဲ့ လူကလည်း ရှိန်းခနဲ ရှိန်းခနဲဖြစ်လာတယ် ။
နားထဲမှာလည်း လေမတိုက်ဘဲ လေတိုးသံခပ်တိုးတိုးလို ဝှီ ဝှီဆိုတဲ့အသံမျိုးလည်း ကြားလာတယ် ။
မတင်မကျစိတ်ကြီးနဲ့စက်ဘီးတွန်းလာရင်း တင်ဖေ သူကြီးအိမ်၀န်းအရှေ့တည့်တည့်ကိုရောက်လာတယ် ။
အဲဒီအချိန် အား ကယ်ကြပါဦး အမလေး သူကြီးအိမ်ဘက်ကနေ ရင်ခေါင်းသံကြီးနဲ့အော်လိုက်တဲ့အသံက ဟိန်းထွက်လာတော့ တင်ဖေ တုန့်ခနဲရပ်သွားတယ် ။
ကြောက်တဲ့အသိက ခေါင်းထဲ ဒိန်းခနဲရောက်ပြီး လူကလည်း ခေါင်းနားပန်းတွေကြီးပြီး ပူပူထူထူကြီးဖြစ်သွားပြီ ။
ကြက်သေသေပြီး ခဏ ရပ်မိနေတုန်မှာ ဟာ ဆက်သွားလေဗျာ ဟင် အကလေးအသံခပ်စွာစွာကိုကြားလိုက်ရတာနဲ့အတူ စက်ဘီးကယိမ်းထိုးသွားတော့ တင်ဖေ အလန့်တကြားနဲ့အနောက်ကိုလှည့်ကြည့်လိုက်တယ် ။
တွေ့လိုက်ရတာက စွပ်ကျယ် နဲ့ ဘောင်းဘီတို ၀တ်ထားတဲ့ ကလေးတစ်ယောက်က တင်ဖေ့ စက်ဘီး အနောက်ခုံမှာ အကျအနခွထိုင်လျက်သား အင်္ကျီက ဝါညစ်ညစ်မှာ အညိုလိုလို အမဲလိုလိုအကွက်တွေနဲ့ ပေပွနေတာ တင်ဖေ ကြည့်တော့ ကလေးကလည်း တင်ဖေ့ကိုပြန်ပြူးကြည့်တယ် ။
ဟင် မင်းကဘယ်ကပါလာတာလဲ အဒေါ့်သားလေ ခုနကတည်းက အတူတူလိုက်လာတာ မမြင်ဘူးလား အဒေါ်ကြီးက လေသံခပ်မာမာနဲ့ပြန်ပြောတယ် ။
မိန်းကလေးကလည်း မျက်နှာက စတွေ့တုန်းကလိုမပျော့ပျောင်းတော့ဘူး ။
မျက်နှာတည်တည်နဲ့ တင်ဖေ့ကိုစိုက်ကြည့်နေတာ ခုနက ကလေးပါမလာတာ သေချာတာမလို့ တင်ဖေ စိတ်ထဲကနေ တင်မက ပါးစပ်ကနေပါ မပါပါဘူး လို့ တိုးတိုးလေး ပြောလိုက်တော့ မိန်းကလေးက ပါတယ်လို့ ပြောနေတယ်လေ လို့ ဆောင့်ကြီးအောင့်ကြီးပြန်ပြောတယ် ။
တင်ဖေ သူတို့မျက်နှာတွေကို သေချာကြည့်ရင်း သိပ်မဟန်တော့တာ သတိထားမိလိုက်တယ် ။
မှောင်လုလုမှာ မျက်နှာတွေက ဖြူသထက်ဖြူလာကြသလိုပဲ ။
ဒါနဲ့ တင်ဖေ စက်ဘီးကိုပဲ မြန်မြန်တွန်းပြီး ရှေ့အမြန်ရောက်ဖို့မဲတင်းနေတုန်း ဘေးနားလေးကနေ အနီးကပ်ကြီးထွက်လာတဲ့အသံက ဒါ အဒေါ်တို့အိမ်လေ ၀င်နားပါဦးလား ဆိုတော့မှ တင်ဖေ နောက်ပြန်လှည့်ကြည့်တော့ ဘယ်သူမှမရှိတော့ဘူး ။