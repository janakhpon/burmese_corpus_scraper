ခေါ် မြန်မာနိုင်ငံကို ဒုတိယ အစောဆုံး ရောက်လာတဲ့ ဥရောပတိုက်သားရဲ့ ခရီးသွားမှတ်တမ်း စိတ်ညစ်စရာတွေ များနေတဲ့ ကာလကြီးမှာ စိတ်ပြေလက်ပျောက် ရုံးပိတ်ရက်ညမှာ ကျွန်တော် သမိုင်းစာအုပ်တွေ မွှေမိပြန်ပါတယ်။
စိတ်ဝင်စားစရာလေးတွေ အတိုချုံးပြီး မျှလိုက်ပါတယ်။
အီတလီလို ရေးထားတဲ့အတွက် အီတလီလို တတ်တဲ့ တွေ ဖတ်ဖြစ်အောင် ဖတ်ကြည့်စေချင်ပါတယ်။
သမိုင်းအထောက် အထား တွေ့ရသလောက်တော့ မာကိုပိုလိုအပြီးမှာ မြန်မာနိုင်ငံကို ရောက်လာတဲ့ ဒုတိယမြောက် အနောက်တိုင်းသားလို့ ယူဆရတဲ့ အီတလီလူမျိုး နီကိုလို ဒီ ကွန်တီ ၁၃၉၅ ၁၄၆၉ ဟာ ၁၄၂၁ မှာ ရခိုင်ကနေ တစ်ဆင့် အညာဒေသကို ဖြတ်ပြီး အင်းဝကို ရောက်ခဲ့ပါတယ်။
ဟံသာဝတီဘုရင် ဗညား ဓမ္မရာဇာ လက်ထက်လောက်မှာ ရောက်လာခဲ့တယ်လို့ ယူဆရပါတယ်။
ရခိုင်မြစ်ဝ ကနေ ၆ ရက်ဆန်တက်အပြီးမှာ ရခိုင်မြို့ကို ရောက်ခဲ့တယ်။
အဲဒီကနေ တောတောင်တွေကို ၁၀ ရက်၊
မြေပြန့်ကို ၁၅ ရက်ကြာ ခရီးကြမ်း နှင်အပြီးမှာ ဂင်္ဂါမြစ်ထက် ကြီးတဲ့ မြစ်ကြီး ဧရာဝတီမြစ် ကို ရောက်ခဲ့တယ်။
အဲဒီကနေ ရေလမ်းခရီးနဲ့ ၁ လတိတိ ဆန်တက်အပြီးမှာ ဒီနိုင်ငံမှာ နာမည်အကြီးဆုံးဆိုတဲ့ အင်းဝမြို့ကို ရောက်ခဲ့တယ်လို့ ဆိုပါတယ်။
အင်းဝမြို့ အရွယ်က တစ်ပတ်ပတ်ရင် ၁၅ မိုင် ရှိကြောင်း ရေးထားတယ်။
အင်းဝမြို့ကို ပထမဆုံး ရောက်ခဲ့တဲ့ ဥရောပတိုက်သားလို့ သတ်မှတ်ရမယ်ထင်ပါတယ်။
သမိုင်းဆရာတွေ အတည်ပြု ပေးပါ ခင်ဗျာ။
အင်းဝမှာ ထူးထူးဆန်းဆန်း ရယ်စရာ ကိစ္စတစ်ခု ရှိတယ်။
အင်းဝမှာ ယောကျားတွေက လမ်းလျှောက်ရင် ကလောက်ကလောက်နဲ့ လိုလိုအသံ ကြားရတယ်။
အကြောင်းရင်းက ယောက်ကျားတိုင်း လက်မထပ်ခင် ကိစ္စတစ်ခု လုပ်ကြရရှိတယ်။
အဲဒီခေတ်က ယောက်ျားတွေဟာ လူပျိုဘဝမှာ ရွှေငွေကြေးနဲ့ လုပ်ထားတဲ့ ခြူ ခေါင်းလောင်းလေးတွေ ရောင်းတဲ့ အမျိုးသမီးတွေဆီ သွားကြရတယ်။
ခြူသေးသေးလေးတွေကို အရေပြား အောက် အသားထဲကြားထဲကို ဖောက်ပြီး မြှုပ်ထည့်ပေးတယ်၊
ပြီးရင် ပြန်ချုပ်လိုက်ရင် နဲနဲဖုပြီး ကျန်နေခဲ့တယ်။
ဒီလို လုပ်တဲ့အတွက် ယောကျားအင်္ဂါကို ကြီးလာစေတယ်။
ရက်အနည်းငယ်မှာ အနာပြန်ကြက်သွားတယ်။
မိမိအမျိုးသမီးကို အကြိုက်တွေ့စေအောင် လုပ်ရတယ်လို့ ရေးထားတယ်။
ဒီလို မလုပ်ရင် အဲဒီခေတ်က လက်ထပ်ခွင့် မရဘူးလို့ မှတ်တမ်းထဲ ရေးထားပြန်တယ်။
စာရေးသူ ကွန်တီကို ဒီလိုလုပ်ဘို့ အကြိမ်ကြိမ် ဆွယ်ပေမဲ့ အသား အနာမခံချင်လို့ မလုပ် ခဲ့ဘူးလို့ အခန်း ၁၆ အစမှာကို ရေးထားတယ်။
လာပြန်ပါပြီ နောက်တစ်ယောက်က ရေးပြန်ပြီ။
အနောက်တိုင်းသားတွေမက အခုခေတ် မြန်မာတွေ အတွက်လည်း အထူးအဆန်းတာပဲကိုး။
တကယ် ဟုတ်မဟုတ် သိရအောင် ကျွန်တော်ကတော့ ရှေးတုန်းက အုတ်ဂူတွေကို ရှေးဟောင်းသုတေသန ပညာရှင်တွေနဲ့ စစ်ဆေးသုတေသန လုပ်ရင် အဖြေရနိုင်မယ် ထင်တယ်။
ဒီမြို့မှာ ဆင်တွေနဲ့ ပြည့်နှက်နေတယ်။
မြန်မာဘုရင် ဆီမှာ စစ်တိုက်တဲ့ ဆင် ၁၀ ၀၀၀ လောက်တောင် ရှိတယ်လို့ ရေးထားတယ်။
ဆင်တွေရဲ့ ကြောပေါ်မှာ ခံတပ်လို တပ်ဆင်ထားပြီး စစ်သား ၈ ယောက်ကနေ ၁၀ ယောက်လောက်ထိ လှံတွေ မြှားတွေနဲ့ လိုက်ပါတတ်တယ်။
ဆင်တွေကို ဘယ်လို ဖမ်းကြတယ်ဆိုတာ ရေးထားတယ်။
ဆင်ဖြူတွေက ရတနာတွေပါတဲ့ လည်ပတ် ပတ်ထားကြတယ်။
လူတွေက တစ်လင်တစ်မယား စနစ်ကို ကျင့်သုံးပြီး ခန္ဓာကိုယ်ပေါ်မှာ ဆေးမှင်ကြောင် အရုပ်အမျိုးမျိုး ထိုးကြတယ်။
လင်မယားတွေက အိမ်ယာကနေ ထလာရင် အရှေ့ရပ်ကို မျက်နှာပြုပြီး တစ်ယောက်လက် တစ်ယောက် လက်တွဲပြီး ဘုရားကို တိုင်တည် ဆုတောင်းလေ့ ရှိကြတယ်။
သစ်ပင်အကြီးကြီးက အရွက်တွေကိုယူပြီး စာရေးကြတယ်။
ဒါမျိုး အိန္ဒိယမှာ ဘယ်မှာမှ မမြင်ဖူးဘူး။
၆ပေလောက် ရှည်တဲ့ မြွေတွေလည်း ပေါတယ်။
လူတွေက မြွေသားရော ပုရွက်ဆိတ်နီတွေကိုရော ငရုတ်သီးနဲ့ ချက်စားလေ့ ရှိကြတယ်။
မြန်မာပြည်မှာ ဝက်လိုခေါင်းနဲ့ နွားလို အမြှီးနဲ့ ခေါင်းမှာ လို ချိုတစ်ချောင်းပါတဲ့ သတ္တဝါတစ်မျိုး ရှိတယ်။
ချိုကတော့ သိပ်မရှည်ဘူး။
အရောင်က ဆင်လိုပဲရှိတယ်လို့ မှတ်တမ်းတင်ထားတယ်။
ဂျာဗားကျွန်းမှာ တွေ့ရသလိုပဲ မြန်မာတွေက ကံကောင်းစေဘို့ အဆောင်တွေ ဆောင်ထားတဲ့ ဓလေ့များတဲ့ အကြောင်းကိုလည်း မှတ်တမ်း တင်ထားခဲ့တယ်။
စာအုပ်အမည်။
ပုံနှိပ်ထုတ်ဝေသည့် ခုနှစ်။
၁၈၈၃ မီလန်းမြို့ အခန်း။
စာမျက်နှာ ၁၃၂ မှာ ဖတ်ကြည့်နိုင်ပါတယ်။
ဒီစာအုပ် တစ်အုပ်လုံးကို ရယူနိုင်တဲ့ လင့်ကတော့