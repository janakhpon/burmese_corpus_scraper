သံသယ အလောင်းမင်းတရားနာမကျန်းဖြစ်တော့ အယုဒ္ဓယမြို့တော်ကိုဝန်းရံထားတဲ့တပ်တွေရွှေဘိုကိုပြန်ဆုတ်ခွါခဲ့ပါတယ်။
စစ်သဘောတရားအရ ဆုတ်ခွါတဲ့တပ်တွေကို ရန်သူက လိုက်တိုက်လေ့ရှိပါတယ်။
သို့ကြောင့် တပ်မင်းမင်းခေါင်အနော်ရထာက နောက်ချန်တပ်ကို ဦးဆောင်ပြီး ဖြည်း လေးစွာ တပ်ဆုတ်ပါတယ်။
ရည်ရွယ်ရင်းက မိမိတပ်ကို ရန်သူဝန်းရံခံပြီး ရှေ့က အလောင်းဘုရားတပ်ကို အေးဆေးစွာ တပ်ဆုတ်နိုင်ဖို့ပါပဲ။
မင်းခေါင်းအနော်ရထာ တွေးဆသလိုပဲ ရန်သူတပ်ရဲ့အဝိုင်းခံရပါတယ်။
ရန်သူတပ် က ရှေ့က အလောင်းမင်းတရားတပ်ကို ဆက်မလိုက်ပဲ မင်းခေါင်အနော်ရထာ တပ်ကို ချေမှုန်းဖို့ တိုက်ခိုက်ပါတယ်။
မင်းခေါင်းအနော်ရထာက ရန်သူကို အဝိုင်းခံရတဲ့အနေအထားကနေ တိုက်စစ်ဖွင့်ပြီး ပြန်တိုက်တော့ ယိုးဒယားတပ်တွေ မြို့တော်တိုင်အောင် ဆုတ်ပြေးရပါတယ်။
မင်းခေါင်အနော်ရထာက ရန်သူတပ်တွေ မတိုက်ရဲတော့မှန်းသေချာမှ ရွှေဘိုကို ပြန်ဆုတ်ပါတယ်။
အဲ့မှာ စိတ်ဝမ်းကွဲစရာစဖြစ်ပါတော့တယ်။
မြေဒူးမင်းသား ဆင်ဖြူရှင်မင်း က မင်းခေါင်အနော်ရထာကို သံသယဝင်ပါတယ်။
အဘယ်ကြောင့် မင်းတရားတပ်ကိုအမှီမလိုက်ပဲနောက်ချန်နေခဲ့လဲတွေးပြီးသံသယဖြစ်ပါတယ်။
နေပြည်တော်ကို ခြေမြန်တော်တွေ လွှတ်ပြီး နောင်တော်ကြီးကို မင်းပြုဖို့လျှောက်ထားလိုက်ပါတယ်။
မြေဒူးမင်းသားနဲ့ မင်းခေါင်အနော်ရထာတို့ မကျေလည်မူဟာ သံသယကြောင့်စတင်ပြီး စစ်မက်ပြုကြတဲ့အထိ ရောက်ရှိခဲ့ပါတယ်။
မင်း ခေါင်အနော်ရထာမှာ ပုန်ကန်မင်းပြုချင်တဲ့စိတ်မရှိပါဘူး။
နောင်တော်ကြီးမင်းက အကြိမ်ကြိမ် ဖြောင့်ဖျပေမဲ့ မရတော့ပါဘူး။
နောက်ဆုံးတက်မြက်ထူးချွန်တဲ့ မင်းခေါင်အနော်ရထာ ကျဆုံးခဲ့ရတယ်။
ကုန်းဘောင်မင်းဆက်ကို တည်ထောင်ခဲ့တဲ့ ထောက်တိုင်ကြီး ကျိုးသွားခဲ့ရတယ်။
ဆင်ခြင်စရာကတော့ မိမိစေတနာအနစ်နာနဲ့ ဆောင်ရွက်ခဲ့ပေမဲ့ သံသယတွေ မယုံကြည်မူတွေပြန်ရတဲ့အခါ မခံချင်စိတ်တွေနဲ့ အလွဲတုန့်ပြန်မိကြပါတယ်။
သံသယဆိုတာ မလိုအပ်တာ မဟုတ်ပေမဲ့ ထားတိုင်းလဲမကောင်းပါဘူး။
သံသယဖြစ်ရင် ကျိုးကြောင်းဆင်ခြင်ရမယ်။
စုံစမ်းမေးမြန်းရမယ်။
သံသယ ဖြစ်စရာအချက်တွေ နဲ့ကိုက်ညီတယ်လို့ယူဆလို့ရမှ သံသယထား သတိထားဆောင်ရွက်ရမှာဖြစ်ပါတယ်။
သံသယကိုမိမိစိတ်ခံစားချက်တစ်ခုထဲနဲ့ ဆုံးဖြတ်ရင် တန်ဖိုးရှိတဲ့အရာတွေ ဆုံးရူံးသွားနိုင်ပါတယ်။
အကျိုးဆက်ကောင်းတွေလဲမရနိုင်တော့ပါဘူး။
သံသယ ကြောင့် နှစ်ဖက်လုံးပျက်စီးရတဲ့သာဓကတွေလဲ သမိုင်းမှာအများကြီးရှိခဲ့ပါတယ်။
ဆင်ခြင်မိခြင်းတစ်ခု သမိုင်းဖြစ်စဉ် ဦးတွန် ကုန်းဘောင်ကို ပူးပေါင်းတည်ထောင်ခဲ့သော ဗိုလ်ချုပ်ကြီးရဲ့ ဇာတ်သိမ်းခန်း သို့ ဦးတွန် အလောင်းမင်းတရားကြီး ဦးအောင်ဇေယျ၏ သူရဲကောင်းများအနက် မင်းခေါင် အနော်ရထာ ခေါ် ဦးတွန် သည် တိုက်ရည်ခိုက်ရည် ကောင်းလှသည်။
သူ၏ ဇာတ်သိမ်းမှာ ကြေကွဲဖွယ်ကောင်းလှသည်။
မင်းခေါင်နော်ရထာသည် ကုန်းဘောင်တိုက်ပွဲများတွင် ရှေ့ဆုံးမှ ရွပ်ရွပ်ချွံချွံ တိုက်တတ်သူ ဖြစ်သည်။
တိုက်တိုင်းလည်း နိုင်သည်သာ များသည်။
မင်းတရားကြီး အရေးမလှ၍ ဆုတ်ခွာသော အခါတွင်လည်း နောက်ဆုံးမှ ခုခံကာ ဆုတ်လေ့ရှိသူ ဖြစ်သည်။
ယိုးဒယားကို အလောင်းမင်းတရားဝန်းရံထားရာမှ မအောင်မြင်ပဲ ဆုတ်ခွာလာရာ လမ်းတွင်လည်း သူသည် နောက်ဆုံးမှချန်ကာ နေခဲ့သည်။
ဝိုင်းရံထားသော ယိုးဒယားတပ်များကို တိုက်လျှင် မင်းတရားကြီးတို့ ပြန်လှည့်ကာ စစ်ကူပေးရမည် ဖြစ်သဖြင့် မတိုက်ပဲ အဝိုင်းခံထားလိုက်သည်။
ကျန်သည့် ဗိုလ်မှူးတပ်မှူးများကိုလည်း အလောင်းမင်းတရားကြီးဆီသာ လွှတ်လေသည်။
သူကိုယ်တိုင်ကား တပ်တစ်တပ်နှင့်သာ ကျန်ရစ်သည်။
ထိုသို့ ဆုတ်ခွာလာရာ လမ်းတွင်ပင် အလောင်းမင်းတရားသည် နတ်ရွာစံလေသည်။
ဆင်ဖြူရှင် ဖြစ်လာမည့် မြေဒူးမင်းသားသည် ဦးတွန်ထံမှ အလောင်းမင်းတရားကြီး ချီးမြှင့်ထားသော ယိမ်းနွဲ့ပါးဓားကို ပြန်သိမ်းသည့် အပြင် နောက်ကျန်စစ်သည်များကို ရိပ်က္ခာ မထောက်ရဟု အမိန့်ချလေသည်။
ဤအချိန်မှစ၍ ဦးတွန်သည် မြေဒူးမင်းသားအပေါ် ယုံကြည်မှု မရှိတော့။
နောက်ဆုံးမှ ဆုတ်ခွာလာရင်း နယ်စပ်သို့ ရောက်သောအခါ နေပြည်တော်ကို မပြန်တော့ပဲ တောင်ငူသို့သာ သွားလေတော့သည်။
မြေဒူးမင်းသားကလည်း ဦးတွန်သည် စိတ်မှုမမှန်ဟု နောင်တောကြီးမင်းအား လျှောက်သော်လည်း နောင်တော်ကြီးမင်းက ယုံတော်မမူ ၊
ဦးတွန်သည် ခမည်းတော်၏ ရဲဘော်ရဲဘက်သာ ဖြစ်၍ လူလွှတ်၍ ခေါ်စေသည်။
ခေါ်မရ၍ ဖမ်းခေါ်ရန်ကြံလေသည်။
တောင်ငူမင်းက ဦးတွန်အား တရားနာရန် ဖိတ်ပြီး ဗိုလ်မှူး ၆ ဦးနှင့် ဦးတွန်အား ဖမ်းရန်ကြံသည်။
သို့သော် ငယ်ကြောက်များဖြစ်၍ ဦးတွန်နားကိုမှု မကပ်ရဲ ၊
တရားနာနေစဉ်ပင် ရိပ်မိသွားသော ဦးတွန်သည် ချက်ချင်းပင် ထပြန်လေသည်။
ဆင်စီး၍ဆုတ်ရင်း အနီးတွင်ရှိသော စက်တိုင်ကို လှံဖြင့်ထိုးခဲ့ရာ ထုတ်ချင်း ပေါက်သွားသည်။
မည်သူမျှ မလိုက်ရဲတော့။
ဦးတွန်အပေါ် သံယောဇဉ်ရှိလှသော နောင်တော်ကြီးမင်းသည် ဦးတွန်အား ထပ်မံ ခေါ်စေပြန်သည်။
ဦးတွန်၏ ရဲဘော်ရဲဘက် မင်းလှနော်ရထာတို့ကို အကျိုးအကြောင်း ရှင်းပြကာ ခေါ်လေသော်လည်း ဦးတွန်သည် မလိုက်။
သူတို့သည် ညီအစ်ကိုသာ ဖြစ်သည်။
ငါထက်စာလျှင် သူ၏ ညီတော်ကိုသာ ယုံပေလိမ့်မည်။
အခုအခါ ငါ့ကိုကယ်မည့် မင်းတရားကြီးလည်း မရှိတော့ ။
ငါ မလိုက်တော့ သွေးသောက်တို့သာ ပြန်ပါလေ ဟု ဆိုသည်။