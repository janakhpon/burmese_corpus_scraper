အဲ့အချိန်မှာပဲ တောင်ဆိတ် ထီး ကြီး က ရှေ့ထွက်ပီး အသံတချက်ပြုလိုက်တယ်။
အဲ့မှာ အသက်ကြီးတဲ့ တောင်ဆိတ် ထီးကြီးတကောင်က ခွန်နဲ့ အားနဲ့ ချောက်ကမ္ဘား စီကို ပြေးထွက် သွားတော့တယ်။
ဟာ မုဆိုးတွေအကုန် အံအားသင့်ကုန်တယ် တောင်ဆိတ်တွေဟာ သူတို့အဖမ်းမခံပဲ ချောက်ကမ္ဘားထဲ ခုန်ချ အသေခံကုန်ပီပေါ့ ကြည့်နေရင်းပဲ တခါ မထင်မှတ်ထားတာ ထပ်ဖြစ်လာပြန်တယ်။
အသက်ကြီးကြီး တေင်ဆိတ် ကြီး ပြေးထွက်သွားပီး စက္ကန့်ပိုင်းပဲ ခြားတယ် လေရဲ့ လျင်မြန်ခြင်းမျိုးနဲ့အတူ ငယ်ရွယ်တဲ့ တောင်ဆိတ်ထီးလေးတကောင်ကပါ ချောက်ကမ္ဘားစီ ပြေးထွက်သွားပြန်တယ်။
မုဆိုးတွေ စီကနေ ကြည့်ရင် တောင်ဆိတ်၂ကောင်ရဲ့ အရှိန်နဲ့ ပြေးထွက်သွားတဲ့ လားရာဟာ ချောက်ကမ္ဘားရဲ့ အလယ်သာသာမှာ မျှားဦးသဏ္ဍန် သွားဆုံတယ်။
တောင်ဆိတ်တွေရဲ့ ခုန်နိုင်တဲ့ အကွာအဝေး အဆုံးမှာ အောက်ကို ထိုးကျတာပဲ ထိုးမကျခင် အချိန် လက်ဖျစ်တတွတ်လေးမှာ တောင်ဆိတ်ပျိုလေးဟာ အောက်ကျလု ဆဲဆဲ တောင်ဆိတ်ရဲ့ ကျောပေါ် ခွာတဖက်နင်းပီး အားယူထပ်ခုန်လိုက်တယ်ဆို တဖက်တောင်ထိပ်ပေါ် အောင်အောင်မြင်မြင်ရောက်သွားတယ်။
၂ကောင်တတွဲ ဒီလိုပဲ ၂ကောင် ၂ကောင် အတွဲလိုက် ခုန်ခုန်သွားလိုက်တာ အသက်ကြီးကြီး တောင်ဆိတ်တွေက အနင်းခံ ချောက်ထဲအကျခံ အသေခံပေးပီး ခုန်ချပေးရင်း ပျိုရွယ်တဲ့ တောင်ဆိတ်လေးတွေကလည်း ခွာတချက်နင်းစာ ကို အားယူတက်ရင်း တဖက်ကမ်းကို ကျော်ဖြတ်ပီး လွတ်မြောက်ရာ ဘက်ခြမ်းကို တက်လှမ်းသွားကြတယ်။
ရေးနေတာသာ ကြာတာ အချိန်ခဏလေးအတွင်းမှာ အရာရာဟာ မြန်မြန် ဆန်ဆန်ပဲ ဖြစ်ပျက်သွားကြတာ။
မုဆိုးတွေလည်း တသက်နဲ့ တကိုယ် မမြင်ဘူးတဲ့ မြင်ကွင်းကို အံ့အောတကြီး ပါးစပ်ဟောင်းလောင်းကြည့်ရင်း မှင်သက်နေကြ။
ခပ်အိုအို တောင်ဆိတ် ၇ ကောင် ချောက်ထဲကျ သေသွားတယ်။
ငယ်ရွယ်တဲ့ တောင်ဆိတ်လေး ၇ ကောင် ရှင်သန်လွတ်မြောက်သွားတယ်။
တောင်ထိပ်မှာ နောက်ဆုံး ခေါင်းဆောင် တောင်ဆိတ်ကြီး တကောင်ထဲ ထီးထီး မုဆိုးတွေနဲ့ သေနတ်တကမ်းအကွာမှာ ကျန်နေခဲ့တယ်။
တဖက်ကမ်းမှာ တောင်ဆိတ်ငယ် ၇ ကောင် သူတို့ခေါင်းဆောင်ရှိရာ တောင်ထိပ်ဖက်ကို မျှော်ကြည့်ရင်း စောင့်လို့ပေါ့ တောင်ဆိတ်ထီးကြီးက မုဆိုးတသိုက်ဖက် ခပ်စိမ်းစိမ်း ကြည့်ရင်း တလှမ်းချင်း လျောက်လာတယ် ပေ ၈၀ ပေ ၆၀ ပေ ၄၀ လောက်ပဲ ဝေးတဲ့အချိန်မှာ မုဆိုးတယောက်က တောင်ဆိတ်ခေါင်းဆောင်ကို ကြည့်ရင်း ကြောက်လန့်ပီးသေနတ်မောင်းညစ်လိုက်မိတယ်။
ဒိုင်း ဒိုင်း ယိုင် သွားတယ် လဲမသွားဘူး မုဆိုးခေါင်းဆောင်က လှမ်းတားလိုက်ပေမဲ့ အဖြစ်အပျက်က မြန်လွန်းတော့ မမှီတော့ တကယ်က ရှေ့က ချောက်ကမ္ဘားကို ခုန်ဖို့ နောက်ပြန်လှည့်ပီး ပြေးလမ်းယူတာ ကျည်တချက်က တောင်ဆိတ်ကြီး ရှေ့လက်ပြင် နေရာနားထိသွားတယ် သွေးတွေ ထွက်နေတယ်။
ကျည်တချက်က အနီးက ထုံးကျောက်တုံးကို စဥ့်ပီး ပတ်ဝန်းကျင်တခုလုံး ထုံးဖြူမှုန့်တွေ ထသွားတယ် အပဲ့စတခုက အနီးက မုဆိုးတယောက် ပေါင် ထိပီး သွေးတွေထွက်လာတယ်။
မုဆိုးတွေလည်း ထိသွားတဲ့ မုဆိုးအဖော်ကို ကူညီလုပ်ပေးနေရင်း မုဆိုးခေါင်းဆောင်က ထုံးငွေ့တွေ ဝါးနေတဲ့ကြားက တောင်ဆိတ်ခေါင်းဆောင်ကို ကြည့်လိုက်ချိန် မုန်တိုင်းတစင်းရဲ့အားအရှိန်နဲ့ ချောက်ကမ္ဘားဖက်စီကို ခုန်ထွက်သွားတာကို မြင်လိုက်ပီး လေအဝှေ့မှာ ဝင်လာတဲ့ ထုံးမှုန့်တွေကြောင့် ဝေဝါးသွားတဲ့ မျက်စိကို ခဏမှိတ်ရင်း လေက ခပ်သုန်သုန်လေး တိုက်နေတယ်။
အရာရာ အားလုံးငြိမ်သက် ပတ်ဝန်းကျင်လည်း ကြည်လင်သွားပီ။
မုဆိုးခေါင်းဆောင် တလှမ်းချင်း လျောက်သွားတယ် တောင်ဆိတ်ထီးကြီး ခုန်တက်ဖို့ နောက်ဆုတ်ရပ်သွားတဲ့ နေရာမှာ သွေးစ တချို့ လက်လက်ဆက်ဆက် လက်နဲ့တို့ကြည့်တယ် ပူပူနွေးနွေး ရှိနေတုံး သူရဲကောင်းတယောက်ရဲ့ သွေး သူ ချောက်ကမ္ဘားနားကို လျှောက်သွားတယ်။
တဖက်ကမ်းပါးကို ကြည့်တယ် တောင်ဆိတ်အုပ်စု မရှိတော့ အောက်ဖက်ကို ငုံ့ကြည့်လိုက်တယ် ကျောက်ဆောင်တွေကြားမှာ ချောင်းရေက ဘာမှမဖြစ်သလို အရှိန်နဲ့ စီးဆင်းနေတယ် သူ ကျည်ဒဏ်ရာ ရထားတဲ့အပြင် ခုန်နိုင်တဲ့ အကွာအဝေး ၆ မီတာထက်ပိုတဲ့ အကွာအဝေး ၁၀ မီတာကို ခုန်သွားတာလား ခုန်ရင်း အောက်ထဲကျပီး ချောင်းရေစီးထဲကို ပါသွားတာလား သေချာတာကတော့ မုဆိုးတသိုက်ရဲ့ ရင်ထဲမှာ ဒီအဖြစ်အပျတ်ကြီးက တသက်မေ့နိုင်တော့မယ် မထင်။
လူသားတွေတောင်မှ လုပ်နိုင်ခဲတဲ့ လုပ်ရပ် အသက်နဲ့ ရင်းပီး မျိုးဆက်သစ်တွေကို ပခုံးနဲ့ထမ်းတင်ပေးပီး သူတို့ကိုယ်တိုင် ချောက်ထဲကျ အသေခံသွားတဲ့ သူတွေရယ် မျိုးဆက်ဟောင်းတို့ရဲ့ အနစ်နာခံ သွားတဲ့ ခွာတနေရာစာ ရတဲ့အချိန် လက်ဖျစ်တတွတ် အချိန်အခိုက်အတန့်လေးကို ရှိသမျှ ခွန်အားသုံးပီး တန်ဖိုးရှိရှိ အသုံးချ ခုန်တက်အသက်ရှင် သွားတဲ့ သူတွေရယ် အဖော်မဲ့ တွဲဖက်မရှိတာသိလည်း တည်တည်ငြိမ်ငြိမ် နဲ့ ခေါင်းဆောင်သွားတဲ့ တောင်ဆိတ်ထီးကြီးရယ် အလုပ်လဲ ပါးတာနဲ့ ဆရာမောင်စိန်ဝင်း ပုတီးကုန်းရဲ့ စာပေဟောပြောပွဲ တခုက ကြားခဲ့ဖူးတာကို ကျောရိုးယူ ဖြည့်စွတ်ပီး ကိုယ်တိုင်ရေး စာစုတခုအဖြစ်ပြန်လည်ရေးဖွဲ့ မျှဝေတာပါ။