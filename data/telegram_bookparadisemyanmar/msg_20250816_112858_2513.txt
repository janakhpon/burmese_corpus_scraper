ကျွန်တော်အမုန်းဆုံးကျွန်တော် လယ်တွင်းသားစောချစ် ဒီစာအုပ်နာမည်လေးက ကျွန်တော်အမုန်းဆုံးကျွန်တော် တဲ့။
မိမိကိုယ်မိမိ အမုန်းဆုံးဖြစ်ရအောင် ဘာအမှားတွေကို ဘယ်လိုလုပ်ခဲ့လို့ပါလဲ။
ဇနီးသည်ရဲ့ အနစ်နာခံမှု နဲ့ ကျေးဇူးတရားတွေကို မမေ့ပဲ ကြိုးစားခဲ့လို့ မဟာဝိဇ္ဇာတက်ခွင့်ရသော ကိုစိုးနိုင် တက္ကသိုလ် နည်းပြဆရာ ကလေးသုံးယောက် အဖေ ကိုစိုးနိုင်။
ဇနီးနှင့်သားသမီးများအပေါ် သစ္စာရှိမယ်လို့ သံဓိဌာန်ချထားသော ကိုစိုးနိုင်။
ကိုစိုးနိုင်ကို ချစ်လွန်း၍ ဘာကိုမှမစဥ်းစားပဲ ဆယ်တန်းစာမေးပွဲ ဖြေပြီးတဲ့နေ့မှာပင် ခိုးရာလိုက်ခဲ့သော မအေးဖြူ။
ဆယ်တန်းအောင်သော်လည်း ဆရာအတတ်သင်ကျောင်းမှာသာ ကျောင်းတက်ပြီး အလယ်တန်းပြ ဆရာမ လုပ်၍ ယောကျာ်းကို ကျောင်းထားပေးခဲ့သော မအေးဖြူ။
ရတဲ့လစာကို ၆ပုံ ၁ပုံသာ သုံးပြီး ယောကျာ်းကို မျက်နှာမငယ်ရအောင် ငွေပို့ပေးသော မအေးဖြူ။
မြင်းခြံမြို့ပေါ်က ဆေးလိပ်ခုံပိုင်ရှင် ချမ်းသာသော မိဘများမှ ပေါက်ဖွားလာသော တစ်ဦးတည်းသော သမီး မယင်းမာ။
အလွန်လှပပြီး လူတိုင်းက သူ့အလှကို ချီးကျူးရသော မယင်းမာ။
လူက လှပသလို အရှက်အကြောက်ကလည်းကြီးသော မယင်းမာ။
ယောကျာ်းလေး အပေါင်းအသင်းမထားသော မဟာဝိဇ္ဇာ ကျောင်းသူကြီး မယင်းမာ။
သူ့ဘဝမှာ ထားခဲ့ဖူးသော ယောကျာ်းလေး အသိမိတ်ဆွေဆိုလို့ ကိုစိုးနိုင်တစ်ယောက်သာရှိသူ။
အစပိုင်းမှာ ဖတ်ရတာ အလွန်ကြည်နူးဖို့ ေကာင်းသော်လည်း ဖတ်ရင်းဖတ်ရင်းနဲ့ ရင်နင့်လာရသောကြောင့် မျက်ရည်ခိုင်မှဖတ်ပါနော်။