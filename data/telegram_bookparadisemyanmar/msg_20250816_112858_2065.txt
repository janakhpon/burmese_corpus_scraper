ဟိုက်ဖိုက် ပျံ့နှံ့စေနိုင်စွမ်း ဟိုက်ဖိုက် ပျံ့နှံ့စေနိုင်စွမ်း ဆိုတာကတော့ အခြားသူတွေကို ဂုဏ်ဖော်ပေးတတ်မှုနဲ့ သူတို့ရဲ့ အောင်မြင်မှုတွေကို ဝမ်းမြောက် ပေးနိုင်တဲ့ စွမ်းရည်ပဲ ဖြစ်ပါတယ်။
ကြီးကျယ်တဲ့ လုပ်ငန်းကြီးကို လုပ်ဆောင်ပြီး ဘာအသိအမှတ်ပြုမှုကိုမှ မျှော်မှန်းမထားဘူးဆိုတာက စီးပွားရေးအကြံပေး အနည်းငယ်မှာပဲ ရှိတဲ့ အရည်အသွေးတစ်ခု ဖြစ်ပါတယ်။
ဟိုက်ဖိုက် ပျံ့နှံ့စေနိုင်စွမ်း ဆိုတဲ့ စွမ်းရည်ရှိတဲ့ စီးပွားရေး အကြံပေး တွေကတော့ သူတို့ရဲ့ လုပ်ငန်းတာဝန်တစ်ခု ပြီးမြောက်သွားချိန်မှာ နောက်ကိုဆုတ်နေပြီး လေဆိပ် စားသောက်ဆိုင်ထဲမှာ သူတို့ဆွဲခဲ့တဲ့ လုပ်ငန်းရဲ့ ပုံကြမ်းအကြောင်းကို အမွှမ်းတင်မနေဘဲ အမှုသည်ကုမ္ပဏီရဲ့ ပံ့ပိုးကူညီပေးမှုတွေကိုသာ အသားပေး ချီးမွမ်းကျေးဇူးတင်တတ်ပါတယ်။
မိမိမကျွမ်းကျင်သောနယ်ပယ်ကို သိနိုင်စွမ်း စစ်မှန်တဲ့ ကြီးမြတ်သူတစ်ယောက် ဖြစ်ဖို့ရာအတွက် ဘယ်နေရာမှာတော့ ကိုယ်ကျွမ်းကျင်မှု မရှိဘူးလဲ ဆိုတာကို သိဖို့ရာ လိုအပ်ပါတယ်။
အတွေ့အကြုံကောင်းတွေ ရှိလာပြီးဖြစ်တဲ့ စီးပွားရေး အကြံပေးတစ်ယောက်ဟာ တဖြည်းဖြည်းနဲ့ အမှုဆောင်အရာရှိတွေ အဆင့်အထိရှိတဲ့ အသိပညာတွေ ရလာပါလိမ့်မယ်။
အဲ့သလို အဆင့်မြင့်အရာရှိတွေ အထိကို အကြံပေးရတဲ့အခါ ကောင်းမွန်တဲ့ အကြံပြုချက်တွေ လုပ်ဖို့ရာအတွက် ကိုယ့်စွမ်းဆောင်ရည်တွေကိုလည်း တိုးတက်လာအောင် လုပ်ဖို့ လိုအပ်မှာ ဖြစ်ပါတယ်။
ဘယ်လိုအချိန်မှာ ဘယ်သူ့ဆီသွားပြီး လိုအပ်တဲ့ အကူအညီတောင်းခံရမလဲ ဆိုတာကို သိနိုင်စွမ်း ရှိတာကလည်း အရေးကြီးတဲ့ အချက်တစ်ခု ဖြစ်ပါတယ်။
တချို့ကတော့ ကျောင်းတွေပြန်တက်ပြီး လိုအပ်ချက်တွေကို ဖြည့်ဆည်းတတ်ကြပါတယ်။
နှိမ့်ချမှုဟာ အရည်အသွေးတစ်ခု ဖြစ်ပြီး ကိုယ့်ကျွမ်းကျင်မှု နယ်ပယ်မှာ ရှိနေတဲ့ လိုအပ်ချက်ကို သိခြင်းဟာ စီးပွားရေး အကြံပေးတွေကို ကြီးကျယ်တဲ့ လုပ်ငန်းကြီးတွေ လုပ်ဆောင်နိုင်စေဖို့ရာအတွက် လိုအပ်တဲ့ စွမ်းရည် တစ်ခု ဖြစ်ပါတယ်။
တချို့သောသူတွေကတော့ ဒီစွမ်းရည်တွေကို အပိုတွေလို့ ထင်တတ်ကြပါတယ်။
တကယ်တန်းမှာတော့ တချို့သော စီးပွားရေး အကြံပေးတွေ ဂုရုအဆင့်ကိုရောက်လာပြီး တစ်ချို့တွေ သာမန် အကြံပေးကျွမ်းကျင်သူ အဆင့်လောက်နဲ့ ကျန်ခဲ့ ခြင်းရဲ့ ခြားနားချက်ဟာ ဒီစွမ်းရည်တွေကြောင့်ပဲ ဖြစ်ပါတယ်။
ဘဏ္ဍာရေးအကြပ်တည်းတွေနဲ့ လုပ်ငန်းတွေ ဝရုန်းသုန်းကား ဖြစ်နေတဲ့ အချိန်တွေမှာ လုပ်ငန်းတွေရဲ့ အော်သံ အသစ်တွေ ကို ကြားနိုင်ပါတယ်။
အဲ့သလို အချိန်တွေမှာ လုပ်ငန်းတွေဟာ စီးပွားရေး အကြံပေးတွေရဲ့ အသွင်အပြင် စတိုင်လ်တွေထက် အနှစ်သာရ အကြံဉာဏ်ကို အဓိက တောင်းဆိုလာပါတယ်။
ဝတ်စားပြင်ဆင်ပုံတွေထက် ပင်ကိုယ်စစ်မှန်မှုကိုသာ ပိုလိုလား လာပါတယ်။
အဲ့သလို စီးပွားရေး အကြံပေးတွေကမှသာ သူတို့ရဲ့ အမှုသည် ကုမ္ပဏီတွေကို ကြီးကျယ်ကောင်းမွန်တဲ့ အကြံပြုချက်တွေ ပေးနိုင်မှာဖြစ်ပါတယ်။