ပုံပြင်ဖတ်ကြမယ် ၁၁ အင်္ဂလိပ်စာဖတ်တဲ့ အလေ့အကျင့်လေး ရသွားအောင် ဒီနေ့လည်း နောက်ထပ်ပုံပြင်တိုလေးတစ်ပုဒ် ဖတ်ကြည့်ကြပါမယ်။
ပထမဆုံး အင်္ဂလိပ်လို ကြိုးစားပြီး ဖတ်ကြည့်ပါ။
ကဲ ပုံပြင်လေး ဖတ်ကြည့်ပြီးပြီဆိုတော့ ခြုံငုံပြီး နားလည်မယ်လို့ ထင်ပါတယ်နော်။
ဒီမှာ ခက်တဲ့ အသုံးအနှုန်းတစ်ချို့ကို အောက်မှာ ရှင်းပြပေးထားတာ လေ့လာကြည့်ပါ။
က တရားမျှတတာ က ပုံစံပေါ့ က ဒီလို ဂုဏ်ပုဒ်ကြောင့် နာမည်ကြီးတာ က ဘုရင် ဘုရင်မ အုပ်ချုပ်တဲ့ နိုင်ငံ က လှည့်လည်သွားလာတာ က မြေတစ်ကွက် က မြစ်ကမ်းနဘေး တို့နဲ့ ဆင်တူ က ရုတ်တရက် က အစီအစဉ်ချတာ၊
အကွက်ချတာ က ပျက်စီးစေတာ က တစ်ယောက်ယောက်ဆီ ငိုယိုပြီး ရောက်လာတာ ဆိုရင် အပြေး ရောက်လာတာ။
ပုံစံတူ အသုံးလေးတွေ သတိထားပြီး မှတ်ပါ က အမှတ်တရတွေ က တစ် ယောက်ယောက်အပေါ် သနားငဲ့ညှာတာ၊
မေတ္တာ ကရုဏာထားတာ အပေါ်က ရှင်းလင်းချက်ကို ဖတ်မှတ်ပြီးရင် ပုံပြင်ကို တစ်ခေါက်လောက် ပြန်ဖတ်ကြည့်ပါ။
ပုံပြင်လေးကို ကောင်းကောင်း နားလည်သွားပါလိမ့်မယ်။
ကဲ ပုံပြင်ရဲ့ ဘာသာပြန်အပြည့်အစုံကိုလည်း ဖတ်ကြည့်ပါဦး။
တရားမျှတသော ဘုရင်မကြီး ဘုရင်မအိုလီဗီယာဟာ တရားမျှတမှု၊
ကြင်နာတတ်မှုတို့ကြောင့် ဂုဏ်သတင်း ကျော်ကြားလှပါတယ်။
တိုင်းပြည်မှာ ရှိတဲ့ ပြည်သူပြည်သားအားလုံးက ဘုရင်မကြီးကို ချစ်ခင်လေးစားကြပါတယ်။
တစ်ခါတော့ ဘုရင်မကြီး တိုင်းခန်းလှည့်လည်တော်မူပါသတဲ့။
တိုင်းခန်းလှည့်လည်ရင်း မြစ်ကမ်းနံဘေးက မြေတစ်ကွက်ကို မြင်တွေ့သွားတယ်။
ဘုရင်မကြီးက ဒီမြေကွက်မှာ နန်းတော်တစ်ခု ဆောက်ချင်ပါတယ်။
နန်းတော်တည်ဆောက်ရေးလုပ်ငန်းကို ချက်ချင်း စတင်ဆောင်ရွက်ဖို့ ဘုရင်မကြီးက ဝန်မင်းတွေကို မိန့်တော်မူလိုက်တယ်။
ရက်အနည်းငယ်အကြာမှာ ဝန်မင်းတစ်ပါး ပြန်လည် အခစားဝင်လာပြီး ဘုရင်မကြီးကို လျှောက်တင်တယ်။
ဘုရင်မကြီးခင်ဗျာ နန်းတော်ဆောက်ဖို့ ကျွန်တော်မျိုးတို့ အကွက်ချထားပြီးပါပြီ။
သို့ပေမယ့် နန်းတော်နံဘေးမှာ အဘွားအိုတစ်ယောက်နေတဲ့ တဲအိမ်လေးတစ်လုံး ရှိပါတယ်။
ဒီတဲလေးက နန်းတော်ရဲ့ အလှပသာဒကို ဖျက်ဆီးပစ်သလို ဖြစ်နေပါတယ်ဘုရား ဒီတော့ ဘုရင်မကြီးက အမိန့်တော်မှတ်တယ်။
အဘွားအိုကို ဒီ့ထက် ပိုကောင်းတဲ့ အိမ်တစ်လုံး ပေးပြီး ရွှေ့နေခိုင်းလိုက်စေ ဒါပေမယ့် အဘွားအိုက ဘုရင်မကြီးထံ ငိုယိုပြီး ရောက်လာတယ်။
သူက မျက်ရည်လည်ရွှဲနဲ့ လျှောက်တင်ပါတယ်။
ဘုရင်မကြီးရေ ကျွန်တော်မျိုးမ ဒီအိမ်လေးက မခွာချင်လို့ပါ။
ကျွန်တော်မျိုးမရဲ့ လင်တော်မောင် ဆောက်ပေးခဲ့တဲ့ အိမ်မို့ပါ။
အခုတော့ သူလည်း တိမ်းပါးသွားရှာပါပြီ။
ဒီအိမ်ထဲ ဇနီးမောင်နှံနှစ်ဦးအတွက် အမှတ်တရတွေ အများကြီး ရှိနေလို့ပါ ဘုရင်မကြီးရေ အဲဒီနောက် အကြင်နာတရား ကြီးမားတဲ့ ဘုရင်မကြီးဟာ အဘွားအိုကို နဂိုရှိနေတဲ့ တဲအိမ်လေးမှာပဲ နေခွင့်ပေးလိုက်ပါသတဲ့။
ပုံပြင်ထဲက သင်ခန်းစာက လူတိုင်းအပေါ် မေတ္တာ ကရုဏာထားရမယ် ဆိုတာပါပဲ။
ပုံပြင်ဖတ်ရင်း အင်္ဂလိပ်စာ တိုးတက်ကြပါစေ။