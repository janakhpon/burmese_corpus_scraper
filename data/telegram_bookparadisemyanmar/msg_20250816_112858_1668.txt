အစကကြိုသိခဲ့ရင် ကြေးအိုးဆီချက်တစ်ပွဲမှာကာ စောင့်ရဦးမည့်အတူတူဆိုပြီး ဝီအပြာရှစ်ပတ်ပြားလေးရယ် ငါးမုန့်ကြော်လေးရယ်နဲ့ နှပ်နေခိုက် အသက်လေးဆယ်ကျော် ငါးဆယ်ဝန်းကျင် စုံတွဲတစ်တွဲ ဆိုင်ထဲကိုဝင်လာတယ်။
ပြီးတော့ ခေါက်ဆွဲကြော် နှစ်ပွဲမှာကြတယ်။
ယောက်ျားလုပ်သူက မြန်မာတစ်လုံးမှာတော့ မိန်မဖြစ်သူက တော့မလဲ ဘယ်နေရာ ဘယ်ရောက်ရောက် အသောက်အစားလေးကို ပါလိုက်ရမှ အစချီကာ ပေါက်ပေါက်တွေ မနားတမ်းဖောက်နေတယ် ဆရာသမားကတော့ မိန်းမဖြစ်သူအပြောကို မသိဟန်ပြုကာ ရောက်လာတဲ့ ဘီယာကို အရသာခံသောက်နေလေရဲ့ မိန်းမဖြစ်သူကတော့ သာရေး၊
နာရေးရော၊
သားရေးသမီးရေးရော၊
စီးပွါးရေးရော စုံနေတာပဲ သည်ကနေဟိုရောက် ဟိုကနေသည်ရောက် မနားတမ်းကို လွှတ်နေတာ လင်ဖြစ်သူကတော့ ဘီယာကို မိန်းမ တော်ကီ နဲ့ မြည်းနေသလား အောက်မေ့ရတယ် ငြိမ်လို့။
မိနစ်နှစ်ဆယ်လောက်ကြာတော့ ခေါက်ဆွဲတွေရောက်လာတယ် ဆရာသမားလည်း စားကောင်း သောက်ကောင်းလေး လုပ်ထားလို့ထင်ပါရဲ့ ခေါက်ဆွဲကြော်တစ်ပွဲကို ခဏပဲလွေးပစ်တာ သူ့မိန်းမကတော့ စကားများနေတာနဲ့တင် အစားကခရီးမရောက် ခေါက်ဆွဲကြော် နောက်တစ်ပွဲဟေ့ မြန်မြန်လေး ဝဟန်မတူးဘူး နောက်တစ်ပွဲထပ်မှာတယ် ခဏအကြာ မြန်မြန်လုပ်ဟေ့ ဒီမှာစားရင်းတန်းလန်းက စောင့်နေရတာ စိတ်မရှည်သံဖြင့် ခပ်ကျယ်ကျယ်အော်လိုက်တယ် သူ့အော်လိုက်တဲ့အချိန် အနားမှာရှိတဲ့ စားပွဲထိုးလေးတစ်ယောက်က ဦးလေးကလည်းဗျာ တစ်ပွဲနဲ့မဝမှန်းသိရင် စောစောထဲကကြိုမှာထားပေါ့ဗျ ကလေးမဟုတ် သူငယ်မဟုတ် ဝုန်း စာပွဲထိုးလေးစကားကို ကြားတော့ ဆရာသမားက စားပွဲခုံကိုလက်နှစ်ဖက်နဲ့ ရိုက်ပြီး စားပွဲးထိုးလေးကို စားတော့ဝါးတော့မလိုကြည့်ရင်း အသံကိုမြှင့်ကာ အဲ့လိုကြိုတွေးတက်တဲ့ ဦးနှောက်မရှိလို့ ဒီမိန်းမကို ယူမိတာပေါ့ကွ သူ့အသံမှာတစ်ဆိုင်လုံးဟိန်းလို့ သူစကားကြောင့် ကိုယ့်မှာ သောက်လက်စ အရက်လေးတောင်သည်းလို့။
ဖြိုးမင်းလှိုင် ဂျွံ