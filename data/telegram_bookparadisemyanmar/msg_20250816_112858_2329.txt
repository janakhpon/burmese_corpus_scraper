တိုက်ဆိုင်မှု ရှိပြီလား။
သို့တည်း မဟုတ် ငါးများပင် မနေနိုင်တော့၍လားမသိ အပေါ်ငါးများအတော်များများ စပြီးကျလာလေသည်။
ဘယ်လိုလဲ အင်းသူကြီးရဲ့ အချိန်တန်တော့ ငါးကျလာတာပဲလေ ဟု လှောင်ပြုံး ပြုံးကာ ပြောသည့်အခါ အင်းသူကြီးက ဘာမျှပြန်မပြောဘဲ လျှောထဲကိုသာ စိုက်ကြည့်ပြီး မြွေများကို အထူးသတိပြုထားရန် မှာကြားနေလေသည်။
သည်ဆည်၏ သဘာဝမှာ ငါးများမကျမီ အင်းထဲရှိ မြွေများ အရင် ကျသည်။
ပြီးမှ ငါးကြင်းများနှင့် ငါးပြေမများ။
ငါးရံ့ ငါးခူကြီးများ ကျလာတော့သည်။
အင်းလုပ်သားတွေကတော့ ငါးများများ ကျလာသဖြင့် ပျော်နေကြလေသည်။
အင်းသူကြီးကတော့ အိပ်ရေးပျက်ခံကာ အလုပ်သမားများနှင့်အတူ ငါးများကျသည့် အခြေအနေကို စောင့်ကြည့်နေ၏။
ညတစ်နာရီခန့်ရောက်သည့်အခါ ဘဆွေ၏ တပည့်ကျော် ငမဲတစ်ယောက် ပျာပျာသလဲဖြင့် ရောက်လာသည်။
ကျနော့်ဆရာကို ကယ်ပါဦး အင်းသူကြီးရယ်။
သူအိပ်နေတုန်း မြွေဟောက်ကြီးက လည်ပင်းကို ကိုက်သွားတယ်။
သူ့အော်သံကြားလို့ ထကြည့်တော့ လူးလှိမ့်နေပြီ။
မြွေကတော့ မြင်ပဲမြင်လိုက်ရတယ်။
ရေထဲကို လျှောဆင်းသွားပြီ ဆိုတော့ အားလုံးက ချက်ချင်းလိုက်သွားကာ လှော်ပေါ်သို့ ပွေ့တင်နေစဉ်မှာပင် ဘဆွေ၏ အသက်မရှိတော့ပေ။
သည်အဖြစ်အပျက်ကို ကြည့်ပြီး ရင်ထုမနာ ဖြစ်နေသူက ငမဲ။
ချုံးပွဲချကာ ငိုလေတော့သည်။
ကျွန်တော်တို့လည်း သတင်းကြားလျှင်ကြားခြင်း ရွာလူကြီးများကိုခေါ်ကာ လိုက်သွားကြသည်။
အင်းတဲရောက်သည့်အခါ ဘဆွေ၏ အလောင်းကိုသာ တွေ့ရတော့သည်။
မနက်ရောက်တော့ သက်ပျောက်ဆွမ်းကပ်ကြသည်။
ဆရာတော်ကြီးတစ်ပါးကြွလာသည်။
တရားနာပြီး အမျှပေးဝေပြီးသည့်အချိန် ကျတော့မှ ဆရာတော်က ဆုံးမစကားပြောလေသည်။
မနက်ရောက်တော့ သက်ပျောက်ဆွမ်းကပ်ကြသည်။
ဆရာတော်ကြီးတစ်ပါးကြွလာသည်။
တရားနာပြီး အမျှပေးဝေပြီးသည့်အချိန် ကျတော့မှ ဆရာတော်က ဆုံးမစကားပြောလေသည်။
ဝဋ်ကြွေးရှိလို့ ပေးဆပ်ရတယ်ဆိုပေမဲ့လည်း အချိန်မတန်ဘဲ မိမိရဲ့တယူသန်စိတ်က တစ်ခါတစ်ခါတော့ ပေးတတ်တာလည်း ပါတာပေါ့လေ။
ဒကာဘဆွေဟာ ဒေသရဲ့ထုံးတမ်းစဉ်လာတွေကို ပစ်ပယ်မိတာက စတယ်ပြောရမှာပေါ့ ။
သရဲတစ္ဆေဆိုတဲ့ နာနာဘာဝတွေရှိတာပေမဲ့ သူ့စည်းကိုယ့်စည်းနဲ့နေကြရင် ဘာမှ မဖြစ်ပါဘူး။
ကိုယ်က ရန်သူလိုသဘောထားရင် သူကလည်း ပြန်ပြီး ရန်မူတာ သဘာဝပဲလေ။
မယုံကြည်ရင်နေ လှောင်ပြောင်တဲ့သဘောမပြောနဲ့။
နှုတ်နဲ့လည်း မစော်ကားနဲ့ ။
စိတ်နဲ့လည်းမပြစ်မှားနဲ့။
မေတ္တာပို့ကြပါ။
အရင်ကလည်း ဒီအယူအဆတွေ ရှိခဲ့ကြလို့ နယ်ရှင်ပယ်ရှင်တွေကို တင်မြှောက်ကြတာပေါ့။
သရဲသဘက်ဆိုတာ ကောင်းကျိုးသာ မပေးနိုင်ပေမယ့် ဆိုးကျိုးတော့ ပေးနိုင်တယ်ဆိုတာ သတိထားကြပေါ့ဒကာ ဟု မိန့်ကြားသည့် ဆုံးမစကားသည် ကျနော့်၏ စိတ်တွင် မှတ်မှတ်ထင်ထင် ကျန်ရစ်နေတော့သည်။
မိုက်ခဲဘဆွေ အသုဘချပြီးသည့်နေ့သည် ငါးအများဆုံးကျသည်နေ့ဖြစ်သည်။
ထိုညတွင် သရဲမီးတောက်ပြန်သည်။
သည်တစ်ခါတော့ မည်သူမျှ မပစ်ရဲကြတော့ဘဲ ငါးကျသည့်ဘက် လျှောထဲမှာသာ ငြိမ်သက်နေကြလေတော့သည်။
မူရင်းရေးသူ ဆရာ အောင်ကျော်ဆွေ သန်လျင် ပြီးပါပြီ စာဖတ်သူများ စိတ်ရွှင်လန်းပါဇေ