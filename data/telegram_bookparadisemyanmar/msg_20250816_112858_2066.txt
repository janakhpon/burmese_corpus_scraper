ဂလိုဘယ်ဆန်လာတဲ့ ကမ္ဘာကြီးမှာ မတူကွဲပြားမှုတွေ ပေါင်းစပ်မျိုးစုံလာမှုဟာ အဟန့်အတားလည်းဖြစ်စေနိုင်သလို ပေါင်းကူးပေးတဲ့ တံတားတစ်စင်းလည်း ဖြစ်လာနိုင်ပါတယ်။
ယဉ်ကျေးမှု ဓလေ့ထုံးစံပေါင်းစုံနဲ့ လိုက်လျှောညီထွေနေနိုင်စွမ်း ဆိုတာက ကျွန်တော်တို့ရဲ့ မူလပုံစံကို ပျက်ယွင်းမသွားစေဘဲ ဘယ်ယဉ်ကျေးမှုဓလေ့ထုံးစံနဲ့မဆို အံဝင်စီးမြောနိုင်တဲ့ စွမ်းရည် ဖြစ်ပါတယ်။
ဒီလိုလုပ်နိုင်ဖို့ တရားသေစွဲကိုင်ထားတာတွေကို လျှော့ချပြီး မတူကွဲပြားမှုတွေကို လက်ခံကာ ရေစီးနဲ့ အတူ မြောပါနိုင်စွမ်း ရှိဖို့ လိုအပ်ပါလိမ့်မယ်။
အိုမန်လူမျိုးတွေရဲ့ အိမ်မှာ ရိုးရာဧည့်ခံအစားအစာ သွားရောက်စားသောက်တာကနေ အိန္ဒိယမှာ ကုန်စည်စီးဆင်းမှု ကွန်ယက်ကွင်းဆက် တစ်ခု ထူထောင်ဖို့ရာအထိမှာ ယဉ်ကျေးမှု ဓလေ့ထုံးစံပေါင်းစုံနဲ့ လိုက်လျှောညီထွေနေနိုင်စွမ်းဟာ ကိုယ့်ရဲ့ သက်တောင့်သက်သာရှိမှု နယ်ပယ်ကို ဆွဲဆန့်ပေးနိုင်ပြီး အတွေ့အကြုံသစ်တွေနဲ့ ကွဲပြားစုံလင်တဲ့ အတွေ့အကြုံ တွေကို ရနိုင်စေမှာဖြစ်ပါတယ်။
ဒါကြောင့် ဒီစွမ်းရည်ဟာ စီးပွားရေးအကြံပေး တစ်ယောက်ရဲ့ ဘဝနဲ့ တသားတည်းဖြစ်နေ ရမယ့် စွမ်းရည်တစ်ခု ဖြစ်ပါတယ်။
ပူးပေါင်းစွမ်းအားရှိသော ကျွမ်းကျင်ကျင်လည်မှု အမြဲတမ်းရှင်သန်နေမယ့် အဖြေတစ်ခု ရဖို့ရာအတွက်မှာ ကုမ္ပဏီရဲ့ နယ်ပယ်အားလုံးနဲ့ အဆင့်အသီးသီးက လူတွေအားလုံး ရဲ့ ပူးပေါင်းပါဝင်မှုကို ရရှိဖို့ လိုအပ်မှာ ဖြစ်ပါတယ်။
ဒါကြောင့် စီးပွားရေး အကြံပေးတစ်ယောက် အနေနဲ့ အားလုံးရဲ့ အားထုတ်မှုတွေ ပူးပေါင်းပြီး ကျွမ်းကျင်ကျင်လည်ထိရောက်မှု ရှိလာနိုင်စေမယ့် အကြံပြုချက်တွေကို ဖော်ထုတ်ပေးဖို့ လိုမှာ ဖြစ်ပါတယ်။
ဆုံးဖြတ်ချက်တွေကို ထိပ်ပိုင်းက ချမှတ်ပြီး အဲ့ဒါတွေကို အောက်ခြေက လူအများကြီးက လိုက်လံအကောင်အထည် ဖော်ကြ ရတဲ့ နေ့ရက်တွေ ကုန်ဆုံးသွားခဲ့တာ အတော်လေးကြာနေပါပြီ။
ဒီနေ့ခေတ်မှာဆိုရင် စားသုံးသူတွေက သပိတ်မှောက်ခြင်း၊
လုပ်သားတွေ အုံကြွခြင်း တွေကနေတဆင့် ကြားလာရတဲ့ လူတစ်ဦးတစ်ယောက်ချင်းစီရဲ့ အသံတွေရဲ့ စွမ်းအားဟာ အိုင်တီ နည်းပညာတွေရဲ့ ထွန်းကားလာမှုကြောင့် တစ်ကမ္ဘာလုံးအနှံ့ကနေ ကြားနေကြရပြီ ဖြစ်ပါတယ်။
အဲ့သလို အသံတွေဆိုတာ ဟာလည်း ကြားသင့်၊
နားထောင်လည်း နားထောင်သင့်တဲ့ အရာတွေ ဖြစ်ပါတယ်။
စီးပွားရေး အကြံပေးတစ်ယောက်ရဲ့ အကြံပြုချက်တွေထဲမှာ တရားမျှတမှု ဆိုတဲ့ တန်ဖိုးတစ်ခုဟာလည်း မဖြစ်မနေ ပါဝင် ရမှာဖြစ်ပါတယ်။
ဒီအကြံပြုချက်တွေဟာ အကောင်အထည်ဖော်ဖို့ ခက်ခဲတဲ့ အရာတွေ ဖြစ်နေရင်တောင်မှ တရားမျှတတဲ့ အချက်တွေဖြစ်တယ်လို့ လူတွေက နားလည်နေကြရင် ပိုပြီး လွယ်လွယ်ကူကူနဲ့ လက်ခံကြပါလိမ့်မယ်။
ဆွဲအားကောင်းသော အရာများကို ရှောင်ကွင်းနိုင်စွမ်း ဆွဲအားကောင်းသော အရာများကို ရှောင်ကွင်းနိုင်စွမ်း ဆိုတာကတော့ စီးပွားရေး အကြံပေး တစ်ယောက် အနေနဲ့ ကော်ပိုရေးရှင်းကြီးတွေရဲ့ ထိပ်တန်းနေရာတွေမှာ ရှိနေပြီး သူ့ဆီကို အာရုံစိုက်မှု ရောက်အောင် တကြော်ကြော် အော်နေ တတ်တဲ့ သူတွေဆီကနေ အာရုံလွှဲဖယ်ပြီး ကိုယ့်အမှုသည် ကုမ္ပဏီရဲ့ စွမ်းဆောင်ရည် တိုးတက်အောင်အတွက် ဝိုင်းဝန်း လုပ်ဆောင်ပေးနေကြသူတွေ အားလုံးကို အာရုံစိုက်နိုင်တဲ့ စွမ်းရည်ပဲ ဖြစ်ပါတယ်။
စီးပွားရေး အကြံပေးတစ်ယောက်အနေနဲ့ ကပွဲဟာ ကားလိပ်နောက်ကွယ်က လူတွေရဲ့ လုပ်ဆောင်ချက်အပေါ်မှာ ဘယ်လောက်အထိ မှီခိုနေသလဲ ဆိုတာကို နားလည်လာတဲ့အခါမှာ ကားလိပ်နောက်ကွယ်ကို ဝင်ပြီး ပိုမိုစူးစမ်း လေ့လာ ရမှာ ဖြစ်ပါတယ်။
ဒီလိုမျိုး ကုမ္ပဏီက ရှေ့တန်းဝန်ထမ်းတွေနဲ့ တွေ့ဆုံမေးမြန်းပြီး ရလာတဲ့ အကြောင်းအရာတွေက ကုမ္ပဏီရဲ့ အခွင့်အလမ်းတွေနဲ့ စိန်ခေါ်မှုတွေကို ဖော်ထုတ်ရာမှာ ပိုမိုကျယ်ကျယ်ပြန့်ပြန့် ရှုမြင်သုံးသပ်မိစေမှာ ဖြစ်ပါတယ်။
အချိန် ပြောင်းလွယ်ပြင်လွယ် ရှိနိုင်စွမ်း လူအများစုက ၂၄ နာရီရှိတဲ့ နာရီတစ်လုံးနဲ့ အညီ အလုပ်ချိန်ဆိုပြီး သတ်သတ်မှတ်မှတ် လုပ်ကြပေမယ့်လည်း စီးပွားရေး အကြံပေး တစ်ယောက်အနေနဲ့က ပြောင်းလဲနေတဲ့ အချိန်ဇုံတွေ အားလုံးနဲ့ လိုက်လျှောညီထွေ ရှိအောင် လုပ်နိုင်စွမ်း ရှိရမှာ ဖြစ်ပါတယ်။
အလားအလာရှိတဲ့ အမှုသည် ကုမ္ပဏီတစ်ခုနဲ့ သွားရောက်တွေ့ဆုံဆွေးနွေးမှု တစ်ခုက မအောင်မြင်ခဲ့ရင် လေယာဉ်စီးချိန် ခြောက်နာရီ ကုန်သွားတာပဲ အဖတ်တင်တာ ပါလားလို့ တွေးတောမှတ်ယူပြီး စိတ်ပျက်နွမ်းလျနေမယ့်အစား ဒီလိုတွေ့ဆုံခွင့်ရခဲ့တဲ့ အချိန်အခိုက်အတန့်လေးမှာ ရခဲ့တဲ့ အသိပညာတွေဟာ ကိုယ့်အတွက် ဝမ်းစားဖြည့်ပေးနေတဲ့ လက်ဆောင်မွန်တွေဖြစ်တယ်လို့ မှတ်ယူနိုင်စွမ်းရှိရမှာဖြစ်ပါတယ်။
ပြီးတော့ နောက်ဆုံးအလုပ်ပြီးရမယ့် ရက်ဟာ နောက်တစ်ပတ်ကနေ မနက်ဖြန်ကို ရွှေ့သွားခဲ့တယ် ဆိုရင်လည်း အချိန်မီပြီးစီးအောင် လုပ်နိုင်ဖို့ လေ့ကျင့်ပြင်ဆင်ထား ရမှာ ဖြစ်ပါတယ်။
အချိန် ပြောင်းလွယ်ပြင်လွယ် ရှိနိုင်စွမ်းဆိုတာက အကော်ဒီယံ တစ်ခုကို တီးခတ်ရသလိုပါပဲ။
လိုအပ်တဲ့ ဂီတသံထွက်လာဖို့ အတွက် အဖိရော အဆွဲရောဟာ လိုအပ်တယ်ဆိုတာကို နားလည်ထားရမှာ ဖြစ်ပါတယ်။