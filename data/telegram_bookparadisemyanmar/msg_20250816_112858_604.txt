အတိတ် နမိတ် ဆိုတာ မယုံပါ တဲ့ တခါတုန်းက မြို့လယ်တစ်နေရာမှာ တက် တူး ပုံစံအမျိုးမျိုး ထိုးပေးနေတဲ့ ဆိုင်လေး တစ်ဆိုင်ရှိပါတယ်။
အများအားဖြင့်လူငယ်လေးတွေဟာ တက်တူး ထိုးခြင်းကို ခေတ်မီဒီဇိုင်း အသွင် သဘောထားပြီး နှစ်နှစ်ခြိုက်ခြိုက် လာထိုး လေ့ရှိကြပါတယ် ။
တချို့ကလည်း နဂါး ပုံ။
မြွေပုံ ။
ကင်းမြီးကောက်။
ပန်းပုံ။
အသဲပုံ စသဖြင့် နှစ်သက်ရာပုံလေးတွေ။
တချို့မှာတော့ ကိုယ့်ရင်ထဲက စာလုံး တွေ ကိုယ်သဘောကျတဲ့ စာတမ်း တွေ။
တချို့ကျတော့လည်း ကိုယ်ခန္ဓာတနေရာ သိသာထင်မြင်တဲ့နေရာမှာ ထင်ရှားပေါ်လွင်စွာ ။
တချို့ကျပြန်တော့လည်း မပေါ့်တပေါ်မသိမသာ သိုဝှက်သလိုလို အထာတမျိုးနဲ့ ဆွဲဆောင်မှုပိုစွာ ။
ကိုယ့်သဘောနဲ့ကိုယ် နှစ်သက်သလို တက်တူး အလှ ဆင်သ တတ်ကြပါတယ် ။
အဆိုပါ တက်တူးပညာရှင် ဟာ စိတ်ရှည်စေတနာထားပြီး စံတင်လောက်အောင် လက်ရာမြောက်သူတစ်ဦးရယ်ပါ။
တနေ့မှာတော့ လူရွယ်တစ်ယောက်ဟာ တက်တူး ထိုးဖို့ ရောက်လာပါတယ်။
သူထိုးမဲ့နေရာက ရင်ဘတ်တည့်တည့် မှာပါတဲ့။
သူထိုးခိုင်းတဲ့စာတမ်းကတော့ သေမင်းကိုစိမ်ခေါ်တယ်ဟေ့ တဲ့လေ။
အဲဒီမှာ တက်တူးပညာရှင် က ပြောတာပေါ့နော် ။
တခြား စာတမ်း ထိုးပါလားဗျာ ဒါမျိုးကြီးက နိမိတ်မကောင်းပါဘူး နောက်ပြီး ပြန်ဖျက်ဖို့ဆိုတာကလည်း ခက်ခဲတဲ့နေရာဖြစ်နေသေးတယ်လေ ဆိုတော့ သူက သည်လိုပြန်ပြောပါတယ်။
ကျုပ်က ဒီလို အတိတ်နိမိတ်ဆိုတာတွေကို နည်းနည်းမှကို အယုံအကြည်မရှိဘူး။
ဒါကြောင့် ကျုပ်ပြောသလိုသာ ထိုးပေးပါ တဲ့လေ။
နောက်ဆုံးတော့လည်း သူ့သဘောကျ ထိုးပေးလိုက်ရပါတော့တယ် ။
ဟော တလလောက် အကြာမှာတော့ အဲဒီလူဟာ ဂျိုင်း ချိုင်း ထောက်သံ တဒေါက်ဒေါက်နဲ့ လျှောက်လာပြီး တက်တူး ဆိုင်လေးကို ပြန်ရောက်လာပါတယ် ။
နောက်သူကြုံခဲ့သမျှကို သည်လိုပြောပြပါတယ်။
တက်တူး ထိုးပြီးပြန်သွားကာ နှစ်ရက်အကြာမှာ ဆိုင်ကယ် တခါတိုက်ပါတယ် တဲ့။
နောက်တပတ် ကြာသခိုက်မှာတော့ လူရိုက် ပြီး လုခံ လိုက်ရ ပြန်ပါရော တဲ့။
အင်း ၁၅ ရက်လည်းကြာရော ကားချင်းတိုက် မသေလိုက်တာကံကောင်း လို့ တဲ့။
ဒါတင်ကရိုးလား ဟော နောက်တပါတ် လောက်ကျ လှေကားပေါ်က ချော်ကျပြီး ခြေသလုံးရိုးအက်သွား ပါလေသတည်း တဲ့။
အဲဒီတော့ တက်တူးပညာရှင် ခမျာမှာလည်း စိတ်မကောင်းတွေဖြစ်၊
အားတွေလည်း နာပြီး ကျုပ်ပြောခဲ့သားပဲဗျာ။
ဒါမျိုးတွေထိုးတာ မကောင်းပါဘူးလို့ ။
နို့ ခင်ဗျားပဲ အတိတ်တွေ နိမိတ်တွေ မယုံဘူး ဆို ခုမှပြန်ဖျက်ရင် နာလည်းနာရအုံးမယ် ခက်လည်းခက်ခဲ မယ်ဗျာ ဆိုတော့ အဲဒီလူ ပြန်ပြော လိုက်တာကတော့ အဲ မဟုတ်ဘူးဗျ။
ကျုပ်က အဲဒီစာတမ်း ပြန်ဖျက်ခိုင်း မလို့ မဟုတ်ပါဘူး။
အဲ့ဒီစာတမ်းအောက်မှာ အလကား စတာပါ ဆိုတဲ့စာတမ်းလေး တခု ထပ်ထိုးပေးစမ်းပါဗျ တဲ့ ။
ဟိုက် ရှားဘားစ်