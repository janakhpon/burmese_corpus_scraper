ကျွဲတစ်ကောင်ဟာ သူအရမ်းမြတ်နိုးတန်ဖိုးထားတဲ့ သိပ်လှသောသူ့ရဲ့ဦးချိုလေးကို အိုင်ထဲမှာကြည့်ပြီး ဝမ်းသာပီတိတွေနဲ့ သူ့ဘဝသူကျေနပ်နေရှာတယ်။
နှစ်အနည်းငယ်ကြာလာတာနဲ့မျှ တဖြည်းဖြည်းရှည်လာတဲ့သူ့ရဲ့ဦးချိုက ကျောပြင်နဲ့ ဗိုက်အနားတစ်ဝိုက်ကို စတင်ထိုးစိုက်ဝင်လာခဲ့တယ်။
ဒီလိုနဲ့ပဲ သွေးယိုစီးနေတဲ့ဒဏ်ရာက နာကျင်နေရပေမယ့် ဦးချိုကို ချိုးထုတ်လိုက်ရင် ဒီထက်ပိုနာကျင်လေမလားဆိုတဲ့အတွေးနဲ့ မချိုးထုတ်ရက်ပဲ နာကျင်မှုတွေနဲ့ နေ့ရက်တွေကိုရှေ့ဆက်နေခဲ့တယ်။
ဒါကို ကျီးတစ်ကောင်ကတွေ့တော့ ကျွဲကိုမေးတယ် ဒဏ်ရာတွေနဲ့ဘဝကိုရှေ့ဆက်နေတာ မနာကျင်ဘူးလား သင့်ရဲ့ဦးချိုကို ချိုးထုတ်လိုက်ပါလားတဲ့။
ကျွဲပြန်ပြောတာက ချိုးထုတ်ချင်ပေမယ့် ဒီထက်ပိုနာကျင်ရမှာကြောက်လို့ ဒီအတိုင်းလေးထားထားတာပါ။
ကျီးကနောက်တစ်ခါ ထပ်ပြောတယ် သူပြောတာယုံပါ နာကျင်ခံပြီးအဓိပ္ပါယ်မဲ့နေတာနဲ့စာရင် ချိုးထုတ်လိုက်စမ်းပါ ဒီတော့မှကျွဲက ကျီးစကားကိုနားထောင်ပြီး ချိုးထုတ်လိုက်တော့ ဒဏ်ရာက ရက်အနည်းငယ်အတွင်း သိသိသာသာ သက်သာသွားခဲ့တယ်။
နောက်ဆုံးတော့ ကျွဲဟာ ဦးချိုကို စွန့်လွှတ်ဆုံးရှုံးလိုက်ရပေမယ့် နာကျင်ဒဏ်ရာတွေလည်း အချိန်နဲ့မျှ သက်သာသွားခဲ့တယ်လေ။
ဘဝမှာ ကိုယ်အရမ်းမြတ်နိုးတန်ဖိုးထားပြီး မျှော်လင့်ထားတဲ့ အရာတွေက တခါတရံမှာကိုယ့်အတွက် နာကျင်စရာတွေ ဖြစ်မှန်းမသိ ဖြစ်နေတတ်သလို အဆိပ်အတောက်တွေလည်းဖြစ်နေတတ်ပါတယ်။
နာကျင်ရမှာကြောက်လို့ ဆုပ်ကိုင်ထားလေ ပိုနာကျင်ရလေပါပဲ အစွဲအလမ်းကြီးလွန်းတဲ့စိတ် တက်မက်လွန်းတဲ့ စိတ်ကိုပြင်ပြီး နာကျင်စရာတွေကြားမှာ စွန့်လွှတ်သင့်တာကို ပြတ်ပြတ်သားသားစွန့်လွှတ်နိုင်မှ ဘဝဟာ ပိုတန်ဖိုးရှိမှာပါ။
လေးစားစွာဖြင့်မျှဝေခြင်းဖြစ်ပါသည် မူရင်းဘာသာပြန်ရေးသားသူ