ဓာတ်ပုံ ရင်းမြစ် မေလ ၃၁ ရက်နေ့ဟာ ကမ္ဘာ့ဆေးလိပ်မသောက်ရေးနေ့ဖြစ်ပါတယ်။
ဒီနှစ်မှာတော့ ကမ္ဘာ့ကျန်းမာရေးအဖွဲ့ ကနေ လူငယ်တွေကို ပစ်မှတ်ထားတဲ့ ဆေးလိပ်ကုမ္ပဏီတွေကို ရပ်တန့်နိုင်ဖို့ ကြိုးပမ်းသွားမယ်လို့ ဆိုပါတယ်။
ရဲ့ ဆေးလိပ်ဆန့်ကျင်ရေးလှုပ်ရှားမှုတွေက ထိရောက်မှုရှိခဲ့ပါတယ်။
အခုတော့ ကမ္ဘာ့နိုင်ငံအများစုမှာလည်း ဆေးလိပ်သောက်တာကို တားဆီးတဲ့စီမံချက်တွေလည်း ထွက်ပေါ်နေပြီဖြစ်ပါတယ်။
အများပြည်သူနဲ့သက်ဆိုင်တဲ့ အဆောက်အဦတွင်းနေရာတွေမှာ ဆေးလိပ်သောက်တာကို ဥပဒေအရ တားမြစ်ထားတဲနိုင်ငံအနည်းဆုံး ၁၅၁ နိုင်ငံရှိနေပြီလို့ ကမ္ဘာ့ကျန်းမာရေးအဖွဲ့ ကပြောထားပါတယ်။
ဒီလိုတားမြစ်ထားတဲ့ဥပဒေတွေကြောင့် ကမ္ဘာပေါ်က လူ ၁၀ ဦးမှာ ၇ ဦးခန့် လူဦးရေ ၅ ဒသမ ၆ ဘီလီယံ ကို ဆေးလိပ်မီးခိုးငွေ့ ရှူရှိုက်မိတဲ့ အန္တရာယ်ကနေ ကာကွယ်ပေးနိုင်တယ်လို့ သိရပါတယ်။
ဓာတ်ပုံ ရင်းမြစ် ၂၀၀၄ ခုနှစ်မှာ အိုင်ယာလန်က ရုံးတွေ၊
ဘားတွေ၊
စားသောက်ဆိုင်တွေနဲ့ အများပြည်သူစီးနင်းတဲ့ သယ်ယူပို့ဆောင်ရေးယာဉ်တွေအပေါ်မှာ ဆေးလိပ်သောက်တာကို တားမြစ်တဲ့ ပထမဆုံးနိုင်ငံဖြစ်လာခဲ့ပါတယ်။
အဖတ်အများဆုံး အဲဒီအချိန်ကစပြီး ဥရောပသမဂ္ဂ က အခြားသော နိုင်ငံ ၁၆ နိုင်ငံမှာလည်း အလားတူ တားမြစ်တဲ့ဥပဒေကို လိုက်နာဖို့တိုက်တွန်းခဲ့ပေမယ့် အဖွဲ့ဝင်နိုင်ငံတချို့ကတော့ တင်းတင်းကျပ်ကျပ်လိုက်နာဆောင်ရွက်တာမရှိဘူးလို့ က ထောက်ပြထားပါတယ်။
တောင်အမေရိကရဲ့ နိုင်ငံတိုင်းမှာတော့ ဆေးလိပ်သောက်တာကို ဆန့်ကျင်တားမြစ်တဲ့ ဥပဒေတွေ ရှိနေပါပြီ။
နောက်ဆုံးရ သတင်းနဲ့ မျက်မှောက်ရေးရာအစီအစဉ်များ ပေါ့ဒ်ကတ်စ်အစီအစဉ်များ ၂၀၀၆ ခုနှစ်မှာတော့ ဥရုဂွေးနိုင်ငံမှာ အများပြည်သူသွားလာအသုံးပြုကြတဲ့ အလုံပိတ်အဆောက်အဦနေရာတွေအပြင် ဆေးရုံနဲ့ ကျောင်းတွေရဲ့အနီးမှာပါ ဆေးလိပ်သောက်တာကို တားမြစ်ခဲ့ပါတယ်။
ပါရာဂွေးနိုင်ငံကတော့ ဆေးလိပ်သောက်တာနဲ့ပတ်သက်လို့ အမျိုးသားရေးဆိုင်ရာ ဥပဒေတစ်ခုအဖြစ်အနေနဲ့ပါ ဆန့်ကျင်သတ်မှတ်ခဲ့တဲ့ နောက်ဆုံးသောနိုင်ငံဖြစ်လာပါတယ်။
ဒါကြောင့် ၂၀၂၀ ခုနှစ်ကတည်းကစတင်ပြီး အဲဒီနိုင်ငံသားတွေဟာ သီးသန့်သတ်မှတ်ထားတဲ့ နေရာ၊
လူမထူထပ်တဲ့နေရာတွေနဲ့ လေဝင်လေထွက်ရှိတဲ့ အပြင်ဘက်နေရာတွေမှာပဲ ဆေးလိပ်သောက်တာတွေ လုပ်ကြရပါတယ်။
အလားတူပဲ ၂၀၂၃ ခုနှစ်က မက္ကဆီကို နိုင်ငံမှာ ပန်းခြံတွေ၊
ကမ်းခြေနဲ့ ဟိုတယ်တွေ၊
ရုံးခန်းနဲ့ စားသောက်ဆိုင်တွေအပါအဝင် အများသူငှာနဲ့သက်ဆိုင်တဲ့နေရာတွေမှာ ဆေးလိပ်သောက်တာကို ပြင်းပြင်းထန်ထန်တားမြစ်ထားတဲ့ ဥပဒေတွေကို စတင် ပြဋ္ဌာန်းခဲ့ပါတယ်။
အဲဒီ အဓိပ္ပာယ်ကတော့ ကိုယ့်အိမ်ကလွဲရင် ဘယ်နေရာမှာမှ ဆေးလိပ်သောက်ခွင့်မရှိတဲ့အထိ ပြင်းထန်တာမျိုးဖြစ်ပါတယ်။
ကနေဒါနိုင်ငံမှာတော့ ၂၀၂၄ ဇူလိုင်လကနေစပြီး ဆေးလိပ်ထုတ်တဲ့ ကုမ္ပဏီတွေအနေနဲ့ ဆေးလိပ် တစ်ဘူးစီတိုင်းမှာ ကျန်းမာရေးသတိပေးချက်တွေကို ဘူးခွံပေါ်မှာ မဖြစ်မနေတစ်ပါတည်းပုံနှိပ်ဖော်ပြပြီးမှ ထုတ်လုပ်ရတော့မှာဖြစ်ပါတယ်။
ဓာတ်ပုံ ရင်းမြစ် အမေရိကမှာ တစ်နှစ်ကို ဆေးလိပ်သောက်ခြင်းကြောင့် ဒါမှမဟုတ် ဆေးလိပ်ငွေ့ရှူရှိုက်မိတာကြောင့် သေဆုံးသူ တစ်သန်းနီးပါးရှိတယ်လို့ အမေရိကန်မှာရှိတဲ့ ဆိုတဲ့ ကျန်းမာရေးအဖွဲ့အစည်းက ပြောပါတယ်။
ဒီနှစ်အစောပိုင်းတုန်းက ယူကေအစိုးရက ဆေးလိပ်အပါအဝင် လို့ခေါ်တဲ့ တွေသုံးစွဲမှုနဲ့ ပတ်သက်ပြီး တင်းတင်းကျပ်ကျပ်ရှိလှတဲ့ ဥပဒေမူကြမ်းတစ်ခု ချပြခဲ့ပါတယ်။
အင်္ဂလန်နဲ့ ဝေးလ် မှာ ၂၀၀၉ ခုနှစ် ဇန်နဝါရီ ၁ ရက်နေ့နဲ့ အဲဒီ နောက်ပိုင်းမွေးဖွားတဲ့သူတွေကို ဆေးလိပ်ရောင်းချတာက တရားမဝင်ဘူးလို့ သတ်မှတ်ဖော်ပြထားပါတယ်။
စကော့တလန်နဲ့ မြောက်အိုင်ယာလန်တို့ကလည် ဒီလိုမျိုးအလားတူဥပဒေမျိုးလုပ်ဆောင်ဖို့ မျှော်လင့်ထားကြပါတယ်။
လက်ရှိ ယူကေမှာ ဆေးလိပ် ဒါမှမဟုတ် ဆေးလိပ်လို ဆေးရွက်ကြီးနဲ့လုပ်ထားတဲ့ ထုတ်ကုန်တွေ ဝယ်ယူဖို့အတွက် တရားဝင်တဲ့ အနိမ့်ဆုံးအသက်က ၁၈ နှစ်ဖြစ်ပါတယ်။
ဒါပေမဲ့ ဥပဒေအသစ်တွေနဲ့ တရားဝင်တယ်လို့ သတ်မှတ်ထားတဲ့ အသက်အရွယ်ကို တစ်နှစ်ထက်တစ်နှစ်ပိုပြီး ပိုတိုးပြီးသတ်မှတ်လာမှာဖြစ်လို့ နောက်ဆုံးမှာတော့ ဘယ်အသက်အရွယ်မှ ဆေးလိပ်မဝယ်ယူနိုင်တော့အောင်လုပ်တာမျိုးဖြစ်လာနိုင်ပါတယ်။
ဒါပေမဲ့လည်း ၂၀၂၄ ဇူလိုင်လ ၄ ရက် မှာ ကျင်းပတော့မယ့် အထွေထွေရွေးကောက်ပွဲအတွက် ယူကေပါလီမန်ကို မေလမှာပဲ ဖျက်သိမ်းခဲ့တာကြောင့် အဲဒီဥပဒေကြမ်းက ဥပဒေအဖြစ် မပြဋ္ဌာန်းရသေးခင်မှာပဲ ထွက်မလာနိုင်တော့တဲ့အခြေစိုက်သွားပါတယ်။
ယူကေရဲ့ အဲဒီဥပဒေမူကြမ်းက ၂၀၂၃ ခုနှစ် နယူးဇီလန်နိုင်ငံမှာ အတည်ပြုခဲ့တဲ့ ဥပဒေတစ်ခုကြောင့် လှုံ့ဆော်ဖြစ်တည်လာတာဖြစ်ပြီး နယူးဇီလန်က ဥပဒေကလည်း ၂၀၀၉ ခုနှစ် နှစ်စပိုင်းကနေ မွေးဖွားတဲ့သူတွေကို ဆေးလိပ်မရောင်းချဖို့ တားမြစ်ပိတ်ပင်ထားတာပဲဖြစ်ပါတယ်။
နယူးဇီလန်နိုင်ငံရဲ့ ဥပဒေက ၂၀၂၄ ခုနှစ် ဇူလိုင်လမှ စပြီးအသက်ဝင်မှာဖြစ်ပေမယ့်လည်း အစိုးရအပြောင်းအလဲအပြီးမှာ ရုပ်သိမ်းခံခဲ့ရပါတယ်။
ယူကေရဲ့ အမျိုးသားကျန်းမာရေးစောင့်ရှောက်မှု သုတေသနအဖွဲ့အစည်းက နိုင်ငံပေါင်း ၂၁ နိုင်ငံမှာ ဆေးလိပ်သောက်တာကို တားမြစ်လိုက်တာရဲ့ နောက်ဆက်တွဲအကျိုးသက်ရောက်မှု တွေကို စောင့်ကြည့်လေ့လာခဲ့ပါတယ်။
နှလုံးအမောဖောက်တာ၊
လေဖြတ်တာ၊
လည်ချောင်းနာတာအပြင် ပန်းနာရင်ကျပ်ရောဂါတွေမဖြစ်အောင် လျှော့ချပေးနိုင်တယ်ဆိုတဲ့ ရလဒ်ကောင်းတွေက သက်သေပြနိုင်ခဲ့ပါတယ်လို့ ထောက်ပြထားပါတယ်။
ဓာတ်ပုံ ရင်းမြစ် ၂၀၀၇ ခုနှစ်မှာတော့ ယူကေနိုင်ငံတစ်ခွင်မှာ အများပြည်သူသွားလာတဲ့ အလုံပိတ်နေရာတွေနဲ့ လုပ်ငန်းခွင်တွေမှာ ဆေးလိပ်သောက်တာကို ကျယ်ကျယ်ပြန့်ပြန့်တားမြစ်လာကြပါတယ်။
ယူကေက ဆေးပညာဂျာနယ်တစ်ခုဖြစ်တဲ့ ရဲ့ အစီရင်ခံစာထဲမှာတော့ အဲဒီနောက်ပိုင်းနှစ်တွေမှာ ယူကေမှာ နှလုံးရောဂါနဲ့ဆေးရုံတက်ရတဲ့သူအရေအတွက်က ပြီးခဲ့တဲ့နှစ်တွေကထက် လူဦးရေ ၁ ၂၀၀ လျော့နည်းသွားတယ်လို့ ဖော်ပြထားပါတယ်။
စကော့တလန်နိုင်ငံမှာတော့ အများပြည်သူနဲ့သက်ဆိုင်တဲ့နေရာတွေမှာ ဆေးလိပ်သောက်တာကို တားမြစ်လိုက်တဲ့နောက် ပန်းနာရင်ကျပ်ရောဂါကြောင့် ဆေးရုံတက်ရတဲ့ ကလေးအရေအတွက်က သုံးနှစ်အတွင်း ငါးပုံတစ်ပုံ ကျဆင်းသွားတယ်လို့ တက္ကသိုလ်ရဲ့ လေ့လာမှုတစ်ခုအရ သိရပါတယ်။
စကော့တလန်မှာ ဒီလိုတားမြစ်တာတွေ မလုပ်ခင် ဆေးရုံတက်ရတဲ့ ပန်းနာရင်ကျပ်ရောဂါသည် ကလေးငယ်အရေအတွက်က တစ်နှစ်ကို ၅ ရာခိုင်နှုန်းနဲ့ မြင့်တက်နေတာလို့ ဆိုထားပါတယ်။
ဆေးလိပ်သောက်တာကို တားမြစ်လိုက်တာက လူပေါင်းများစွာရဲ့ ဆေးလိပ်စွဲနေတဲ့အကျင့်ကို စွန့်လွှတ်ဖို့ တွန်းအားပေးခဲ့တာလို့ ထည့်သွင်းပြောဆိုထားပါတယ်။
ယူကေအစိုးရရဲ့ အချက်အလက်တွေအရ ၂၀၀၆ ခုနှစ်မှာ ယူကေမှာရှိတဲ့ အရွယ်ရောက်ပြီးသားသူ ၂၂ ရာခိုင်နှုန်းက ဆေးလိပ်သောက်ကြတယ်လို့ ဆိုပါတယ်။
၂၀၂၃ ခုနှစ်မှာတော့ အရွယ်ရောက်ပြီးသူ ဆေးလိပ်သောက်တဲ့အရေအတွက်က ၁၄ ရာခိုင်နှုန်းသာရှိတော့တယ်လို့ ပြောထားပါတယ်။
ပြီးခဲ့တဲ့ ၁၅ နှစ်အတွင်း တစ်ကမ္ဘာလုံးအတိုင်းအတာအနေနဲ့ ဆေးလိပ်သောက်တာကို တားမြစ်တိုက်ဖျက်တဲ့ လုပ်ဆောင်ချက်တွေကြောင့် ကမ္ဘာ့လူဦးရေမှာ ဆေးလိပ်သောက်တဲ့သူ သန်း ၃၀၀ ခန့် လျော့နည်းသွားနိုင်တယ်လို့ က ပြောကြားထားပါတယ်။
၂၀၂၂ ခုနှစ်ရဲ့ အချက်အလက်တွေအရ ကမ္ဘာတစ်ဝန်းမှာ အသက် ၁၃ နှစ်ကနေ ၁၅ နှစ်ကြား လူငယ် ၃၇ သန်းက ဆေးလိပ်ကို ပုံစံအမျိုးမျိုးနဲ့ သောက်သုံးနေကြတယ်လို့ က ပြောထားပါတယ်။
ဥရောပမှာတော့ အသက် ၁၃ နှစ်နဲ့ ၁၅ နှစ်ကြား ယောက်ျားလေး ၁၁ ၅ ရာခိုင်နှုန်းနဲ့ မိန်းကလေး ၁၀ ၁ ရာခိုင်နှုန်းက ဆေးလိပ်သောက်သုံးကြတယ်လို့ ဖော်ပြထားပါတယ်။
လို့ခေါ်တဲ့ ဘက်ထရီအသုံးပြုပြီးသောက်ရတဲ့ အီလက်ထရောနစ်ဆေးလိပ်နဲ့ နီကိုတင်းအိတ်ကလေးတွေလိုမျိုး ထုတ်ကုန်တွေက လူငယ်တွေကြားမှာ အတော်လေးရေပန်းစားတယ်လို့လည်း ကပြောပါတယ်။
ဥရောပမှာရှိတဲ့ ဆယ်ကျော်သက်အရွယ် ၁၂ ၅ ရာခိုင်နှုန်းက တွေ သောက်သုံးနေကြပေမယ့် အဲဒီထဲက ၂ ရာခိုင်နှုန်းကသာ သောက်သုံးခွင့်ရှိတဲ့ အရွယ်ရောက်ပြီးသားလူငယ်တွေဖြစ်တယ်လို့ ခန့်မှန်းထားပါတယ်။
ပြင်ပဝက်ဆိုက်များတွင် ပါဝင်သော အကြောင်းအရာများအတွက် ဘီဘီစီက တာဝန်မယူပါ။
ပြင်ပဝက်ဆိုက်များကို လင့် ထည့်ပေးခြင်းနှင့် ပတ်သက်သော ဘီဘီစီလုပ်ထုံးလုပ်နည်းကို ဖတ်ရန်။