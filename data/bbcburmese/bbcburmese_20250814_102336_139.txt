ဓာတ်ပုံ ရင်းမြစ် ဒီနှစ်ကျောင်းဖွင့်ရာသီက မြန်မာပြည်အတွက် ထူးခြားပါတယ်။
မြန်မာနိုင်ငံမှာ နှစ်ပေါင်းများစွာ ပညာရေးဝန်ကြီးဌာနကပဲ တာဝန်ယူခဲ့တဲ့ အခြေခံပညာကျောင်းတွေဟာ ပြည်တွင်းစစ်အခြေအနေကြောင့် တစ်ကျောင်းတစ်ဂါထာ၊
တစ်ရွာ တစ်ပုဒ်ဆန်း နေကြလို့ဖြစ်ပါတယ်။
အာဏာသိမ်းပြီးတဲ့နောက် စစ်ကောင်စီရဲ့ ပညာရေးဝန်ကြီးဌာနအောက် လည်ပတ်နေတဲ့ကျောင်းတွေ၊
အမျိုးသားညီညွတ်ရေးအစိုးရလက်အောက်က ကျောင်းတွေ ဆိုပြီး လွန်ခဲ့တဲ့ သုံးနှစ်အတွင်း ကွဲပြားမှုတွေရှိခဲ့ပါတယ်။
၁၀၂၇ စစ်ဆင်ရေးနောက်ပိုင်း တိုင်းရင်းသားလက်နက်ကိုင်အဖွဲ့တွေ ထိန်းချုပ်ခွင့်ရတဲ့ နယ်မြေတွေ ထပ်တိုးလာပြီးတဲ့နောက် အဲဒီဒေသခံတွေရဲ့ ပညာရေးက ဘယ်လိုပုံစံဖြစ်လာမလဲဆိုတာပါ စိတ်ဝင်စားစရာကောင်းလာပါတယ်။
ဓာတ်ပုံ ရင်းမြစ် စစ်ကောင်စီ အပြည့်အဝထိန်းချုပ်ထားတဲ့ ရန်ကုန်မြို့မှာတောင် အစိုးရကျောင်းတွေကို မတက်ဖို့ ရွေးချယ်သူတွေရှိခဲ့ပါတယ်။
အဖတ်အများဆုံး တချို့က ပုဂ္ဂလိက စာသင်ကျောင်းတွေကို အပ်နှံကြတာရှိသလို တချို့ကတော့ အွန်လိုင်းကသင်တဲ့ ကြားကာလပညာသင်ကျောင်းတွေကို တက်ရောက်ကြသူတွေရှိခဲ့ပါတယ်။
ကြားကာလပညာသင်ကျောင်းမှာ ကျောင်းတည်ထောင်သူနဲ့ စီမံခန့်ခွဲသူတွေအကြား ပြဿနာတက်ခဲ့ကြသလို စာသင်ကြားနေတဲ့ ကျောင်းသားတွေရဲ့ မိဘနာမည်တွေ၊
ဖုန်းနံပါတ်၊
အီးမေး စတဲ့အချက်လက်တွေ ပေါက်ကြားခဲ့တဲ့ ဖြစ်စဉ်တွေရှိခဲ့ပါတယ်။
နောက်ဆုံးရ သတင်းနဲ့ မျက်မှောက်ရေးရာအစီအစဉ်များ ပေါ့ဒ်ကတ်စ်အစီအစဉ်များ အဲ့ဒါကြောင့် တချို့ မိဘတွေက ကြားကာလပညာသင်ကျောင်းကနေ ထွက်ပြီး ပုဂ္ဂလိကကျောင်းကို ပြန်အပ်ခဲ့ပါတယ်။
စစ်အာဏာမသိမ်းခင်ကထက် ပုဂ္ဂလိကကျောင်းတွေ ပိုများလာပေမဲ့ လုံခြုံတဲ့ စောင့်ရှောက်မှု မပေးနိုင်တာ၊
ဆရာ ဆရာမ အပြောင်းအလဲများတာ၊
ကလေးတွေကို ဂရုစိုက်မှု အားနည်းတာ၊
ကျောင်းစရိတ်တွေ မြင့်တက်လာတာကြောင့် ကျောင်းထုတ်ခဲ့ရတယ်လို့ ရန်ကုန်မြို့ခံကျောင်းသားမိဘတစ်ဦးက ပြောပါတယ်။
ကြားကာလပညာသင်ကျောင်းမှာ သင်တုန်းကတော့ အွန်လိုင်းကနေ သင်တာဖြစ်ပေမဲ့ ကလေးတွေအတွက် အရမ်းအဆင်ပြေတယ်။
သင်တဲ့သူတွေကိုယ်တိုင်က စာတတ်တယ် ပြောရမှာပေါ့။
ပုဂ္ဂလိကကျောင်းကျပြန်တော့ ကလေးတွေကို စာသင်တာထက် ပျော်အောင်ထားတာကို ပိုတွေ့ရတယ် လို့ သူက နှိုင်းယှဉ် ပြောပါတယ်။
ဒါပေမဲ့ ဒီနှစ်မှာတော့ စစ်ကောင်စီလက်အောက်က ကျောင်းကို ပြောင်းဖို့ စီစဉ်နေရပါပြီ။
အထွေထွေစရိတ်တွေ မြင့်လာတယ်၊
ကျောင်းလခတွေ ဈေးတက်သွားတယ်။
အာဏာသိမ်းပြီးနောက်ပိုင်း အဘက်ဘက်က ယိုယွင်းလာတဲ့ အခြေအနေမှာ နိုင်ငံခြားသွားပြီး စာသင်ခိုင်းဖို့လည်း မတတ်နိုင်ဘူး။
နိုင်ငံတကာကျောင်းတွေ ထားဖို့လည်း လက်လှမ်းမမှီဘူး။
ဒီတော့ နောက်ဆုံး ကလေးအတန်းတက်ဖို့ကိုပဲ ရွေးချယ်လိုက်ရတာပေါ့ လို့ သူ့အစီစဉ်တွေကို ပြောပြပါတယ်။
တဖက်မှာလည်း လုပ်သွားတဲ့ ပညာရေးဝန်ထမ်းတွေနေရာကို အစားထိုးဝင်လာတဲ့ ဆွဲခန့် ဆရာ၊
ဆရာမတွေရဲ့ စာသင်ကြားမှု ၊
စာသင်ခန်း စီမံခန့်ခွဲမှုတွေကို စိုးရိမ်နေကြပါတယ်။
ကျောင်းတွင်းအနိုင်ကျင့်တာတွေလည်း ကြားနေရတယ်။
ဆရာမတွေကိုယ်တိုင် စာသင်ခန်းထဲမှာ ကစားနေတာတွေလည်း တွေ့ရတော့လည်း ဒီသင်ကြားရေးစနစ်ကြီးကို ဘယ်လိုအားကိုးလို့ရမလဲ။
ကလေးစာတတ်ဖို့ ကျူရှင်ထပ်ထားရတော့မှာပေါ့ လို့ သူက ထပ်ပြောပါတယ်။
စစ်ကောင်စီ အုပ်ချုပ်ရေးရှိနေသေးတဲ့ အခြေခံပညာ စာသင်ကျောင်းတွေမှာ ၂၀၂၄ ၂၀၂၅ ခုနှစ် ပညာသင်နှစ်အတွက် မေ ၂၃ ကနေ ဇွန် ၂ ရက်အထိ ကျောင်းအပ်တာ စပြီးလက်ခံနေတာဖြစ်ပါတယ်။
ကျောင်းစတက်ရမှာကတော့ ဇွန် ၃ ရက်ပါ။
စာသင်ကျောင်းတွေ၊
ကိုယ်ပိုင်ကျောင်းတွေနဲ့ ဘုန်းတော်ကြီးသင် ပညာရေးကျောင်းတွေမှာ ၂၀၂၄ ၊
မေ ၂၃ တစ်ရက်တည်းမှာတင် ကျောင်းအပ်သူ ၁၇ သိန်း ၉ သောင်းကျော်ရှိတယ်လို့ ပညာရေးဝန်ကြီးဌာနက ထုတ်ပြန်လာပါတယ်။
ပြီးခဲ့တဲ့ ၂၀၂၃ ၂၀၂၄ ပညာသင်နှစ်အတွက် ကျောင်းစပြီး လက်ခံတဲ့ ၂၀၂၃၊
မေ ၂၃ ရက်တုန်းက ၁၃ သိန်းကျော်ရှိခဲ့ပါတယ်။
ဒါ့ကြောင့် ဒီနှစ်မှာ ကျောင်းအပ်နှံသူ ပိုများလာတာကို တွေ့ရပါတယ်။
ကျောင်းတက်သူပိုများလာတာက နယ်မြေအေးချမ်းလို့ ဖွင့်ရတဲ့ကျောင်းတွေ ပိုများလာလို့မဟုတ်ဘူး။
စကစ အုပ်ချုပ်ရေးဒေသတွေမှာ အရင်က အစိုးရကျောင်း မတက်ဘူးဆိုတဲ့သူတွေထဲကနေ ကျောင်းတက်သူတွေ ပိုများလာတာ လို့ ပညာရေးလေ့လာသုံးသပ်သူတစ်ယောက်က ပြောပါတယ်။
ဘယ်အချိန်မှာ အဆုံးသတ်မယ်ဆိုတာ မသေချာတဲ့ တော်လှန်ရေးကာလမှာ စစ်ကောင်စီကို ဆန့်ကျင်ပြီး ကျောင်းမတက်ရတဲ့နှစ်တွေပိုများလာမှာကို စိုးရိမ်လာကြတာကြောင့်လည်း ဖြစ်တယ်လို့ပြောပါတယ်။
ဓာတ်ပုံ ရင်းမြစ် စစ်ကောင်စီရဲ့ အုပ်ချုပ်ရေးတွေလည်း ထိထိရောက်ရောက် မလည်ပတ်နိုင်တော့သလို လေကြောင်းရန်ကြောင့် စာသင်ကျောင်းတွေမှာ စာသင်ခွင့်မရနိုင်တဲ့ စစ်ကိုင်းတိုင်း ကနီမြို့နယ်မှာတော့ စနစ်ဟောင်း သင်ရိုးနဲ့ စနစ်သစ် သင်ရိုးကြားမှာ ရောထွေးနေတယ်လို့ သိရပါတယ်။
ကနီမြို့နယ်မှာ ကြားကာလပညာရေးကျောင်းပေါင်း ၈၀ ရှိပြီး ပြီးခဲ့တဲ့နှစ် ၂၀၂၃ ၂၀၂၄ ပညာသင်နှစ်မှာ ကျောင်းသား၊
ကျောင်းသူ ၆၆၈ ယောက်ရှိခဲ့ပါတယ်။
အဲ့ဒီကျောင်းသားတွေက စနစ်ဟောင်းကို ၂၀၂၃ ခုနှစ် ဇွန်ကနေ ၂၀၂၄ ခုနှစ် ဖေဖော်ဝါရီအထိ သင်ယူခဲ့ပြီးချိန်မှာ ပညာရေးဝန်ကြီးဌာနက သင်ရိုးသစ်ကို ပြောင်းလဲ သင်ယူစေခဲ့တယ်လို့ ကနီမြို့ ဒေသခံတွေက ပြောပါတယ်။
သင်ရိုးဟောင်းနဲ့ သင်ကြားရတဲ့ ကာလမှာလည်း ကျောင်းသားတွေဟာ သင်ရိုးညွှန်းတမ်း ပုံနှိပ်စာအုပ်တစ်စုံကို ငွေကျပ် သုံးသောင်းကနေ လေးသောင်းဝန်းကျင်အထိ ပေးဝယ်ခဲ့ရပြီး ကျောင်းလခကိုလည်း တစ်သောင်းခွဲကနေ သုံးသောင်းပေးပြီး တက်ခဲ့ရပါတယ်။
စနစ်ဟောင်းနဲ့ ၁၀ လ တက်ပြီးချိန်မှ သင်ရိုးသစ်ပြောင်းလိုက်သလို သင်ရိုးသစ်စသင်ချိန်မှာပဲ ကျောင်းပိတ်ရက်နဲ့ တိုက်ဆိုင်သွားတာကြောင့် စာမေးပွဲဖြေခွင့်မရဘဲ ကျောင်းပိတ်လိုက်ရတယ်လို့ ပြောပါတယ်။
ကျောင်းသားတွေက စာမေးပွဲမဖြေရဘဲ စာမေးပွဲကျသလို ဖြစ်သွားတယ် လို့ ကနီမြို့ ဒေသခံ ကိုပြည့်အောင်နိုင်က ပြောပါတယ်။
ဒီနှစ် ၂၀၂၄ မေ ၁၆ ရက်နဲ့ ၁၇ ရက်မှာတော့ ကျောင်းတာဝန်ရှိသူတွေက ကျောင်းသားမိဘတွေကို အစည်းအဝေးခေါ်ပြီး စနစ်ဟောင်းနဲ့စာသင်ခဲ့တဲ့ ကျောင်းသားတွေက နောက်တစ်နှစ်ပြန်ပြီး ထပ်သင်ရမယ့် ပုံစံမျိုး ပြောခဲ့တယ်လို့ သိရပါတယ်။
ဒါက စနစ်ဟောင်းနဲ့ တစ်နစ်နီးပါး သင်ခဲ့ရ၊
စနစ်သစ်မှာလည်း သင်ရ၊
ဆက်ပြီးတော့လည်း ကျောင်းတက်ရမယ်ဆိုတော့က ကို ၂ နှစ်တက်နေရသလို ဖြစ်တယ်။
နောက်မှတက်လာတဲ့ ကလေးတွေနဲ့ ထပ်သင်ရမလိုဖြစ်တော့ အချိန်တွေ၊
ငွေကြေးတွေ ဆုံးရှုံးသွားတယ်၊
ဒါက တစ်ရွာတည်းဖြစ်တာမဟုတ်ဘူး၊
ကနီမြို့နယ်တစ်ခုလုံးအတိုင်းတာနဲ့ဖြစ်နေတာ လို့ ကိုပြည့်အောင်နိုင်က ပြောပါတယ်။
အဲ့ဒီအခြေအနေတွေကြောင့် စာသင်ကြားမှုအပိုင်းကို စိတ်ပါဝင်စားမှု နည်းပြီး ကျောင်းထွက်သွားတာတွေ၊
အိမ်ထောင်ပြုသွားတဲ့ ကျောင်းသား ၁၉ ယောက် ရှိတယ်လို့ သိရပါတယ်။
ဒီအခြေအနေတွေကို ပညာရေးဝန်ကြီးဌာနကို စာတင်ထားပေမဲ့ အကြောင်းပြန်လာတာတွေလည်း မရှိသေးဘူးလို့ ပြောပါတယ်။
ကျောင်းသားတွေဟာ သင်ရိုးသစ်စာအုပ်တွေကလည်း တစ်စုံကို ကျပ် ခြောက်သောင်းအထိ ပေးဝယ်နေရတာတွေက စီးပွားရေးခက်ခဲနေတဲ့ ကနီဒေသခံတွေ၊
စစ်ဘေးရှောင်တွေအတွက် ဝန်ထုတ်ဝန်ပိုးတွေ ဖြစ်နေတယ်လို့လည်း သိရပါတယ်။
အောင်ပြီးရင်ရော ဘာဆက်လုပ်ရမလဲဆိုပြီး ပညာရေးမျှော်မှန်းချက်တွေ ပျောက်ကုန်တယ်။
ဒီတော့ ကျောင်းတွေထွက်ကုန်ရင် ပညာတတ် အရင်းအမြစ်တွေ ဆုံးရှုံးလာနိုင်တယ် လို့ ဆက်ပြောပါတယ်။
ဒါ့အပြင် ကြားကာလစာသင်ကျောင်းတွေမှာ ဘာသာရပ်ဆိုင်ရာ ကျွမ်းကျင်တဲ့ ဆရာ၊
ဆရာမတွေ၊
သင်ထောက်ကူပစ္စည်းတွေ၊
ပုံနှိပ်စာအုပ် ဝယ်ယူရခက်တာတွေ ရင်ဆိုင်နေကြရပါတယ်။
ဓာတ်ပုံ ရင်းမြစ် နွေဦးဂုရုလေးများ အာဏာသိမ်းပြီးနောက်ပိုင်း စစ်ကိုင်းနဲ့ ကယား ကရင်နီ ကလွဲလို့ နေရာတော်များများမှာ စစ်ကောင်စီရဲ့ စီမံအုပ်ချုပ်မှုနဲ့သွားတဲ့ ကျောင်းတွေ အများစု ဆက်လက် လည်ပတ်နိုင်ခဲ့ပါတယ်။
ဒ့ါပေမယ့် အာဏာသိမ်းပြီး သုံးနှစ်ကျော် ရှမ်းမြောက်ဒေသရဲ့ ၁၀၂၇ စစ်ဆင်ရေး နောက်ပိုင်းမှာတော့စစ်ကောင်စီဘက်က လက်လွှတ်ဆုံးရှုံးရတဲ့နယ်မြေတွေ ပိုကျယ်ပြန့်လာတာနဲ့အတူ အဲဒီနေရာတွေကို သိမ်းပိုက်ထိန်းချုပ်ထားတဲ့ တိုင်းရင်းသားလက်နက်ကိုင်အဖွဲ့တွေက သူတို့ စီမံခန့်ခွဲမှုနဲ့ ကျောင်းတွေပြန်ဖွင့်ဖို့ လုပ်ဆောင်လာပါတယ်။
သင်ရိုးကတော့ အရင် အစိုးရအဆက်ဆက် ရေးဆွဲထားထားတဲ့ သင်ရိုးတွေကိုအများစုက အသုံးပြန်ပြုကြပါတယ်။
သူငယ်တန်း ကနေ ၁၂ တန်းအထိ တက်ရောက်မှာဖြစ်ပေမဲ့ သက်ဆိုင်ရာ တိုင်းရင်းသား ဘာသာတစ်ခုကို ထပ်တိုးသင်ကြားရမှာဖြစ်တယ်လို့ ဆိုပါတယ်။
တအာင်းတပ် ထိန်းချုပ်နယ်မြေတွေမှာ ကျောင်းပေါင်း ၅၀၀ နီးပါး ဖွင့်လှစ်ဖို့ စီစဥ်ထားပြီး ဇွန်လ ၁၀ ရက်နေ့မှာ အခြေပညာကျောင်းတွေကို စတင်ဖွင့်လှစ်သွားမယ်လို့ သတင်းနဲ့ ပြန်ကြားရေးဌာနမှူး လွေရေဦးကပြောပါတယ်။
စီဒီအမ်ပညာရေးဝန်ထမ်းတွေနဲ့လည်ပတ်တာကြောင့် ဝန်ထမ်းတွေကို ထိုက်သင့်တဲ့ လစာပေးဖို့ ကျောင်းလခ ကောက်ခံမယ်လို့လည်း ဆိုပါတယ်။
တစ်ဖက်မှာလည်း ကရင်နီပြည်ကြားကာလ အစိုးရ ကလည်း သူတို့ဒေသမှာ အခြေခံပညာကျောင်းတွေကို ဖွင့်လှစ်ဖို့ စီစဥ်နေပြီး အရင်နှစ်ကအတိုင်း ကျောင်းပေါင်း ၃၀၀ ကျော် ဖွင့်လှစ်သွားမယ်လို့ သိရပါတယ်။
ဒါ့အပြင် အခြေခံပညာအဆင့်နဲ့ အဆင့်မြင့်ပညာအဆင့်ကျောင်းတွေကို ဖွင့်လှစ်သွားမှာဖြစ်ပြီး ဆရာဆရာမတွေအတွက် သင်တန်းပို့ချတာတွေကိုလည်း လုပ်ဆောင်နေပြီလို့ ကရင်နီပြည်နယ် ကြားကာလအစိုးရရဲ့ အတွင်းရေးမှုး ၂ ကိုဗညားကပြောပါတယ်။
ဓာတ်ပုံ ရင်းမြစ် ၁၀၂၇ စစ်ဆင်ရေးနဲ့အတူ ဝ ပြည်သွေးစည်းညီညွတ်ရေးတပ်မတော် က ဟိုပန်နဲ့ ပန်လုံ မြို့တွေကို ထိန်းချုပ်ခွင့်ရခဲ့ပါတယ်။
မြန်မာအစိုးရထိန်းချုပ်မှုအောက်မှာ နှစ်ပေါင်းများစွာနေလာခဲ့တဲ့ မြို့ခံတွေက တရုတ်လွှမ်းမိုးမှုရှိတဲ့ လက်အောက်ကို ရောက်တဲ့အခါ ပညာရေးစနစ်ပြောင်မလားလို့ စောင့်ကြည့်ခဲ့ကြပါတယ်။
က ပညာရေးဝန်ကြီးဌာနရဲ့ သင်ရိုးအတိုင်းပဲ ဆက်ထားခဲ့ပြီး ကျောင်းဆရာ၊
ဆရာမ ခန့်အပ်မှုပိုင်းတွေ လုပ်ဆောင်ခဲ့တယ်လို့ ဟိုပန် မြို့ခံတွေကပြောပါတယ်။
လက်ရှိပညာသင်နှစ်အတွက် ဆရာ၊
ဆရာမ အယောက် ၅၀ ကျော် အသစ်ခန့်အပ်ခဲ့ပြီး တစ်ယောက်ကို လစာ တရုတ်ငွေ ယွမ် တစ်ထောင် မြန်မာငွေ ၅သိန်းကျော် လစာပေးတယ်လို့ ဆရာမတစ်ဦးက ပြောပါတယ်။
ဆရာမအဟောင်းတွေက အသစ်တွေကို သင်တန်းပြန်ပေးပါတယ် လို့ အဲဒီဆရာမ က ပြောပါတယ်။
က ခန့်တဲ့ ဆရာ၊
ဆရာမ တွေကိုတော့ သုံးနှစ်စာချုပ်နဲ့ခန့်အပ်တာလို့ သိရှိရပါတယ်။
ဓာတ်ပုံ ရင်းမြစ် အာဏာသိမ်းပြီးနောက်ပိုင်း စစ်ကောင်စီကိုဆန့်ကျင်တဲ့အနေနဲ့ တိုင်းနဲ့ပြည်နယ်တွေမှာ ကျောင်းမအပ်တာတွေရှိခဲ့ပေမယ့် ရခိုင်ပြည်နယ်ကတော့ ကျောင်းအပ်နှံမှု ၉၀ ရာခိုင်နှုန်းအထက်မှာ ရှိခဲ့ပါတယ်။
ဒါပေမဲ့ ၂၀၂၃ ခုနှစ် နိုဝင်ဘာ ၁၃ ရက်က စတင်လာတဲ့ တိုက်ပွဲတွေကစပြီး မြို့နယ်ပေါင်း ၁၀ မြို့နယ်ကို အာရက္ခတပ်တော် ရက္ခိုင့်တပ်တော် က ထိန်းချုပ်ထားပါတယ်။
ထိန်းချုပ်ထားတဲ့ ဒေသတွေမှာ စာသင်ကျောင်းတွေ ဘယ်လိုလည်ပတ်မလဲဆိုတာတော့ အေအေဘက်က ထုတ်ပြောတာမရှိသေးပါဘူး။
စစ်တွေဘက်မှာတော့ ကျောင်းအပ်လက်ခံတာရှိတယ်။
ထိန်းချုပ်ထားတဲ့နေရာတွေမှာတော့ စကစ က ကျောင်းအပ်လက်ခံလို့လည်း မရတော့ဘူးလေ။
အဲ့နေရာက ကလေးတွေ စာသင်ဖို့အတွက်လည်း ဘယ်လိုဖြစ်လာမလဲ မသိသေးဘူး။
စကစ လက်အောက်မှာတော့ စစ်တွေအပြင် တောင်ကုတ်၊
မာန်အောင်၊
သံတွဲ၊
ကျောက်ဖြူ၊
အမ်းတို့တော့ ကျန်သေးတယ် စစ်တွေမြို့ ဒေသခံတစ်ယောက်က ဘီဘီစီကို ပြောပါတယ်။
စစ်ရေးပြင်းထန်တဲ့ နေရာတွေကနေ စစ်ဘေးရှောင်လာကြတဲ့ ရခိုင်ဒေသခံတချို့ကတော့ သူတို့ စစ်ဘေးရှောင်တဲ့ နေရာ၊
ရွှေ့ပြောင်းနေထိုင်တဲ့ နေရာနဲ့ အနီးဝန်းကျင်က စာသင်ကျောင်းတွေမှာ ကလေးတွေကို ကျောင်းအပ်ဖို့ စီစဉ်နေကြတယ်လို့လည်း သိရပါတယ်။
ကလေးတိုင်း ပညာသင်ကြားခွင့်ရှိတယ် ဆိုတဲ့ ဆောင်ပုဒ်အရ စစ်ပွဲတွေနဲ့မတည်ငြိမ်မှုတွေကြား ဘယ်ဘက်ကဖြစ်ဖြစ် ပညာသင်ကြားနိုင်အောင် ဆောင်ရွက်ပေးမှုတွေကို ကြိုဆိုတယ်လို့ ပညာရေးအသိုင်းအဝိုင်းက ပြောပါတယ်။
ပြင်ပဝက်ဆိုက်များတွင် ပါဝင်သော အကြောင်းအရာများအတွက် ဘီဘီစီက တာဝန်မယူပါ။
ပြင်ပဝက်ဆိုက်များကို လင့် ထည့်ပေးခြင်းနှင့် ပတ်သက်သော ဘီဘီစီလုပ်ထုံးလုပ်နည်းကို ဖတ်ရန်။