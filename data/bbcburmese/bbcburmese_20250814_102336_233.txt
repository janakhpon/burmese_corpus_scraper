အာရက္ခဒေသအတွင်း ရက္ခိုင့်တပ်တော် ကလွဲလို့ မည်သည့်လက်နက်ကိုင်အဖွဲ့အစည်းမှ မရှိစေရ ဆိုတဲ့ ရက္ခိုင့်တပ်တော် အေအေ ရဲ့ စစ်ရေးရည်မှန်းချက်က အမှတ် ၁၅ စစ်ဆင်ရေးကွပ်ကဲမှုဌာနချုပ်ကို သိမ်းပြီးတဲ့နောက် ရှေ့တစ်လှမ်းတိုးသွားပြီ ဖြစ်ပါတယ်။
ဘူးသီးတောင်မြို့မှာ အခြေစိုက်တဲ့ အမှတ် ၁၅ စစ်ဆင်ရေးကွပ်ကဲမှုဌာနချုပ်က ရခိုင်ပြည်နယ်ထဲက စစ်ကောင်စီတပ်စခန်းတွေထဲမှာ အင်အားအကြီးဆုံးတစ်ခု ဖြစ်ပြီး မေလ ၂ ရက် မှာ အေအေ က သိမ်းပိုက်နိုင်ခဲ့ပါတယ်။
ပြီးခဲ့တဲ့ ဖေဖော်ဝါရီလမှာ အာရက္ခတပ်တော် ရက္ခိုင့်တပ်တော် က ကျောက်တော်အခြေစိုက် အမှတ် ၉ စစ်ဆင်ရေးကွပ်ကဲမှုဌာနချုပ်ကို သိမ်းပိုက်ခဲ့ပြီး ဖြစ်တာကြောင့် ဗိုလ်မှူးချုပ် အဆင့် ကွပ်ကဲတဲ့ စစ်ဌာနချုပ်နှစ်ခုအထိ အေအေက သိမ်းပိုက်နိုင်ခဲ့တာ ဖြစ်ပါတယ်။
ရခိုင်ပြည်နယ်ထဲမှာ စစ်ကောင်စီရဲ့ အဓိကအမာခံတပ်စခန်းတွေ အဖြစ် အနောက်ပိုင်းတိုင်းစစ်ဌာနချုပ်၊
တောင်ကုတ်အခြေစိုက် အမှတ် ၅ စစ်ဆင်ရေးကွပ်ကဲမှုဌာနချုပ်၊
ဒေသကွပ်ကဲမှုဌာနချုပ် စစ်တွေ တို့ပဲ ကျန်နေတော့ပါတယ်။
ဓာတ်ပုံ ရင်းမြစ် ဘင်္ဂလားဒေ့ရှ်နယ်စပ် နဲ့ အနီးဆုံး စစ်ဆင်ရေးကွပ်ကဲမှုဌာနချုပ် ဖြစ်တဲ့ စကခ ၁၅ ဟာ တပ်ရင်း ၁၀ ရင်း အထိ ရှိပြီး ဘူးသီးတောင်မြို့နယ်ထဲမှာကို တပ်ရင်း ၈ ရင်းအထိ တပ်စွဲထားတာ ဖြစ်ပါတယ်။
အဖတ်အများဆုံး ဗိုလ်ချုပ်မှူးကြီးသန်းရွှေ ရဲ့ နဝတ နအဖ အစိုးရ လက်ထက်တုန်းက ဘင်္ဂလားဒေ့ရှ် ကို အိမ်နီးချင်းနိုင်ငံတွေထဲမှာ စစ်မက်ဖြစ်ပွားနိုင်ခြေရှိတဲ့ နိုင်ငံစာရင်းကို ထည့်သွင်းထားခဲ့ပြီး ဘူးသီးတောင်ကို တပ်တွေ ရွှေ့ထားခဲ့တာ ဖြစ်ပါတယ်။
အခုတော့ တိုင်းရင်းသားလက်နက်ကိုင်တပ်တစ်ခုဖြစ်တဲ့ ရက္ခိုင့်တပ်တော် နဲ့ တိုက်ပွဲတွေ အပြင်းအထန်ဖြစ်ပွားခဲ့ပြီး နှစ်ပတ်နီးပါး အကြာ ပိတ်ဆို့တိုက်ခိုက်မှု ခံရအပြီးမှာ ဌာနချုပ် ကျသွားခဲ့တာပါ။
နောက်ဆုံးရ သတင်းနဲ့ မျက်မှောက်ရေးရာအစီအစဉ်များ ပေါ့ဒ်ကတ်စ်အစီအစဉ်များ အမှတ် ၅၅၂ ခြေမြန်တပ်ရင်း ခမရ ၅၅၂ ၊
ခမရ ၅၆၄ ၊
ခမရ ၅၆၅၊
ခမရ ၅၅၁ နဲ့ စကခ ၁၅ ဌာနချုပ် တွေကို အပြီးသတ် သိမ်းပိုက် ထားပြီးပြီလို့ ရက္ခိုင့်တပ်တော်က ထုတ်ပြန်ပါတယ်။
အေအေက ထုတ်ပြန်ခဲ့တဲ့ ရုပ်သံဖိုင်အရ စစ်ကောင်စီ တပ်သားတွေဟာ ရက်ရှည်တိုက်ခဲ့ရတဲ့ တိုက်ပွဲကြောင့် ပင်ပန်းနွမ်းနယ်နေပြီး ဒဏ်ရာရသူတွေကိုလည်း တွေ့ရပါတယ်။
ဖမ်းခံထားရတဲ့ စစ်သားတွေထဲမှာ အများစုက ယူနီဖောင်းတောင် ဝတ်ထားတာမတွေ့ရဘဲ သူတို့ကို ယူနီဖောင်းဝတ်ထားတဲ့ အေအေ တပ်သားတွေက ဘေးကနေ စောင့်ကြပ်နေတာ တွေ့ရပါတယ်။
ဒုတိယတပ်မမှူး နဲ့ တပ်မိသားစုဝင်တွေ လက်နက်ချခဲ့တာလို့ အေအေ ဘက်က ထုတ်ပြန်ပါတယ်။
စစ်ကောင်စီရဲ့ လက်ကျန်စခန်းတွေကို တစ်ပြိုင်နက်တည်း ထိုးစစ်ဆင်တိုက်ခိုက်နေတယ်လို့လည်း ရက္ခိုင့်တပ်တော်က ပြောပါတယ်။
ခမရ ၃၄၅ ၊
ခမရ ၃၅၂ ၊
ခမရ ၃၅၃ ၊
ခမရ ၅၃၅ ၊
တပ်ရင်းတွေ နဲ့ ဘူးသီးတောင်ဗျူဟာ လက်အောက်ခံတပ်ရင်းတွေဖြစ်ကြတဲ့ ခလရ ၂၃၃ ၊
ခလရ ၂၃၄ ၊
ခလရ ၂၆၃ နဲ့ အမြောက်တပ် ၃၇၈ တို့ ကျန်နေသေးတာဖြစ်ပါတယ်။
မေယုမြစ် အနောက်ဘက်က စခန်းတွေကျသွားပြီ။
အရှေ့ဘက်က စခန်းတချို့ ကျန်သေးတယ် လို့ စစ်ကောင်စီဘက်က စစ်ရေးသတင်းအမြစ်တစ်ဦးက ပြောပါတယ်။
ခမရ ၅၅၁ နဲ့ စကခ ၁၅ တပ်မဌာနချုပ်ကနေ ထွက်ပြေးသွားသူတွေရှိလို့ တိုက်ပွဲတွေ ဆက်လက်ပြင်းထန်နေတယ်လို့ အေအေ က ထုတ်ပြန်ပါတယ်။
ဓာတ်ပုံ ရင်းမြစ် တကျော့ပြန်တိုက်ပွဲတွေ ၆ လ ပြည့်ကာနီးမှာပဲ အာရက္ခတပ်တော် အေအေ က ရခိုင်ပြည်နယ်ထဲက မြို့ ၈ မြို့ အပါအဝင် ရခိုင်နဲ့ ချင်းနယ်စပ်က ပလက်ဝမြို့တို့ကို ထိန်းချုပ်ထားပါတယ်။
အာရက္ခတပ်တော်က ထိုးစစ်ဆင်တိုက်ခိုက်နေပေမယ့် ရခိုင်ပြည်နယ်ထဲမှာ စစ်ကောင်စီရဲ့ အမာခံတပ်စခန်းတွေရှိနေပါသေးတယ်။
အမ်း အခြေစိုက် အနောက်ပိုင်းတိုင်းစစ်ဌာနချုပ်၊
တောင်ကုတ်အခြေစိုက် အမှတ် ၅ စစ်ဆင်ရေးကွပ်ကဲမှုဌာနချုပ် နဲ့ ဒေသကွပ်ကဲမှုဌာနချုပ် စစ်တွေ တို့ ရှိနေပါသေးတယ်။
အမ်းမြို့နယ်ထဲမှာ လည်း တိုက်ပွဲတွေ ရှိနေပြီး အေအေက အနောက်ပိုင်းတိုင်းစစ်ဌာနချုပ်ကို ဧပြီလဆန်းကတည်းက တိုက်ခိုက်မှုတွေ စလုပ်နေပါတယ်။
အေအေ က အမ်းထက် ဘူးသီးတောင်ဘက်ကို ပိုအာရုံစိုက်နေတာ။
ဘူးသီးတောင် ရပြီဆိုတော့ အမ်း ဘက်လှည့်လာမယ့် သဘောရှိတယ် လို့ စစ်ရေးအခြေအနေသိရှိတဲ့ ဘီဘီစီ သတင်းအရင်းအမြစ်က ပြောပါတယ်။
မေလ ၇ ရက်အထိ သတင်းတွေအရ အမ်းမြို့နယ်အတွင်းက တောဟိန်းတောင်ဗျူဟာ ကို အေအေ က ဆက်လက်ထိုးစစ်ဆင်တိုက်ခိုက်နေပါတယ်။
မကွေးတိုင်း နဲ့ ထိစပ်နေတဲ့ အမ်း ကို ထောက်ပံ့ပို့ဆောင်ရေးလမ်းကြောင်းတွေ ဖြတ်တောက်ဖို့ ဒေသကာကွယ်ရေးတပ်ဖွဲ့တွေကပါ အကူအညီပေးနေတယ်လို့ စစ်ရေးအခြေအနေသိရှိသူတွေက ပြောပါတယ်။
စစ်တပ်က တပ်ရွှေ့တာတွေ၊
ရိက္ခာနဲ့ စစ်လက်နက်ခဲယမ်း သယ်ဆောင်တာတွေကို ဟန့်တားဖို့ အမ်း ပဒါန်း ကားလမ်းကို အေအေ က ဧပြီလ လဆန်းကတည်းက ပိတ်ဆို့ထားပါတယ်။
အမ်း က ပိတ်ဆို့ခံရထားရတဲ့အခြေအနေဖြစ်နေတဲ့အတွက် စစ်ကောင်စီက ကွပ်ကဲအုပ်ချုပ်မှုတချို့ကို သံတွဲ ဘက်ကို ရွှေ့ထားတယ်လို့ တပ်တွင်းအရင်းအမြစ်တချို့က ပြောပါတယ်။
ရခိုင်ပြည်နယ်ရဲ့ ကျော်ကြားလှတဲ့ ကမ်းခြေ ငပလီရှိရာ သံတွဲမြို့က စစ်မျက်နှာပြင်တစ်ခု ဖြစ်လာပြီး ဧပြီ နောက်ဆုံးပတ်ကစလို့ အဲဒီမှာ တိုက်ပွဲတွေဖြစ်လာခဲ့ပါတယ်။
သံတွဲမှာ တောင်ကုတ် အခြေစိုက် အမှတ် ၅ စစ်ဆင်ရေးကွပ်ကဲမှုဌာနချုပ် လက်အောက်က တပ်ရင်းတချို့လည်းရှိနေပါတယ်။
အမှတ် ၅ စစ်ဆင်ရေးကွပ်ကဲမှုဌာနချုပ် လက်အောက်ခံ တပ်တွေအခြေစိုက်တဲ့ ကျောက်ဖြူ၊
တောင်ကုတ် နဲ့ ဂွ မြို့နယ်တွေကတော့ စစ်ကောင်စီ ထိန်းချုပ်မှုအောက်မှာ ဆက်ရှိနေပါတယ်။
စစ်ကောင်စီ အစိုးရရုံးစိုက်ရာ စစ်တွေ ကိုတော့ ဒေသကွပ်ကဲမှုဌာနချုပ် စစ်တွေ က အဓိက လုံခြုံရေးယူပေးထားပါတယ်။
ဓာတ်ပုံ ရင်းမြစ် ဗိုလ်ချုပ်မှူးကြီးသန်းရွှေ ရဲ့ စစ်အစိုးရ လက်ထက်တုန်းက ရခိုင်ပြည်နယ်ဟာ အေးချမ်းတဲ့နယ်မြေ တစ်ခုဖြစ်ခဲ့ပြီး အနောက်ပိုင်းတိုင်းစစ်ဌာနချုပ် လက်အောက်မှာ တပ်ရင်း သုံးရင်း ပဲ ရှိခဲ့တယ်လို့ အငြိမ်းစားတပ်အရာရှိတွေဆီက သိရပါတယ်။
စစ်တွေ၊
ကျောက်ဖြူ နဲ့ သံတွဲမှာပဲ အခြေစိုက်တဲ့ အဲဒီတပ်ရင်းတွေဟာ နယ်မြေအေးချမ်းတဲ့အတွက် ရှမ်းပြည်ဘက်ကိုပဲ စစ်ဆင်ရေးထွက်နေရတာလို့ ရခိုင်ပြည်နယ်မှာ တာဝန်ကျဖူးတဲ့ အရာရှိတစ်ဦးက ပြောပါတယ်။
အရင်က အနောက်ပိုင်းတိုင်းစစ်ဌာနချုပ်ကို စစ်တွေမှာ အခြေစိုက်ခဲ့ပေမယ့် ဘင်္ဂလားဒေ့ရှ် နိုင်ငံနဲ့ နီးနေတဲ့အတွက် အမ်း ကိုရွှေ့ခဲ့တာလို့ တပ်မတော်မှတ်တမ်းတွေ အရ သိရပါတယ်။
လေကြောင်းကဝင်လာရင် အချိန်တိုအတွင်းဝင်လာနိုင်တယ် ဆိုတဲ့ ယူဆချက်ကြောင့် ရွှေ့လိုက်တာ လို့ အငြိမ်းစားတပ်အရာရှိတစ်ဦးက ပြောပါတယ်။
ဘင်္ဂလားဒေ့ရှ် နိုင်ငံအတွက် ရည်ရွယ် ချမှတ်ခဲ့တဲ့ တပ်ရင်းဌာနချုပ်တွေဟာ လက်ရှိအချိန်မှာတော့ အာရက္ခတပ်တော် ရဲ့ ထိုးစစ်တွေကို ရင်ဆိုင်နေရတာ ဖြစ်ပါတယ်။
အာဏာမသိမ်းခင်ကတည်းက အနောက်ပိုင်းတိုင်းစစ်ဌာနချုပ်တိုင်းမှူး တာဝန်ယူခဲ့တဲ့ ဗိုလ်ချုပ်ထင်လတ်ဦးဟာ ပြီးခဲ့တဲ့ လပိုင်းကပဲ အနားပေးခံရပြီး အကဲခတ်တွေကတော့ နယ်မြေဆုံးရှုံးမှုတွေ ကြောင့် အနားပေးခံရတာလို့ သုံးသပ်ကြပါတယ်။
ရခိုင်မှာ လုံးဝ တိုက်ပွဲ မဖြစ်တဲ့ မြို့နယ်ဆိုလို့ တောင်ပိုင်းက ဂွ တစ်မြို့ပဲ ကျန်တော့တယ် လို့ ရခိုင်စစ်ရေးအခြေအနေသိရှိသူတစ်ဦးက ပြောပါတယ်။
အေအေက ပေါက်တော၊
မင်းပြား၊
မြေပုံ၊
ရမ်းဗြဲ၊
မြောက်ဦး၊
ကျောက်တော်၊
ပုဏ္ဏားကျွန်း၊
ရသေ့တောင်နဲ့ ပလက်ဝ အစရှိတဲ့ စုစုပေါင်းမြို့ ၉ မြို့ကို ထိန်းချုပ်ထားပါတယ်။
ဘူးသီးတောင်မြို့နယ်ထဲမှာ တပ်ရင်းတချို့ ကျန်နေသေးပေမယ့် အမှတ် ၁၅ စစ်ဆင်ရေးကွပ်ကဲမှုဌာနချုပ်ကို သိမ်းပိုက်နိုင်တဲ့အတွက် အေအေက အများစု ထိန်းချုပ် ထားနိုင်ပြီလို့ နားလည်ရပါတယ်။
မောင်တော၊
အမ်း၊
ကျောက်ဖြူ နဲ့ သံတွဲ မြို့တွေမှာ တိုက်ပွဲတွေ ဆက်ရှိနေတယ်လို့ အာရက္ခတပ်တော်က ထုတ်ပြန်ထားပါတယ်။
တရုတ်ရင်းနှီးမြှုပ်နှံမှုတွေရှိတဲ့ ကျောက်ဖြူစီမံကိန်းအနီးမှာ တိုက်ပွဲ မဖြစ်သေးတာက တရုတ်ရဲ့သြဇာကို ပြသနေတယ် လို့ အကဲခတ်တချို့က ပြောပါတယ်။
အေအေ ဘက်ကလည်း ရခိုင်ပြည်နယ် တိုးတက်မှုအတွက် အကျိုးပြုတဲ့ နိုင်ငံခြားရင်းနှီးမြှုပ်နှံမှုတွေကို ကြိုဆိုတယ်လို့ ထုတ်ပြောထားပါတယ်။
ရခိုင်ပြည်နယ်မှာ အေအေ ရဲ့ တကျော့ပြန်ထိုးစစ်စတင်ပြီးချိန်မှာပဲ စစ်ကောင်စီ နဲ့ တရုတ် ကြား ကျောက်ဖြူအထူးစီးပွားရေးဇုန် ရေနက်ဆိပ်ကမ်းစီမံကိန်း နောက်ဆက်တွဲစာချုပ်ကို ချုပ်ဆိုခဲ့ကြပါတယ်။
စစ်ကောင်စီ နဲ့ အာရက္ခတပ်တော်ကြားမှာ ပြင်ပကသူတချို့ရဲ့ ကြားဝင်စေ့စပ်မှုကြောင့် အပစ်ရပ်ခဲ့ဖူးကြတဲ့ သာဓက တချို့ရှိခဲ့တဲ့အတွက် ရခိုင်မှာတိုက်ပွဲတွေရပ်သွားမလားဆိုတဲ့ သုံးသပ်မှုတွေလည်း ရှိနေပါတယ်။
တရုတ်စီစဉ်တဲ့ ဟိုင်ဂင်ဆွေးနွေးပွဲ နဲ့ ဆာဆာကာဝါ ရဲ့ ဂျပန် နီပွန်ဖောင်ဒေးရှင်းတို့ လို စေ့စပ်ပေးတဲ့ အဖွဲ့တွေရဲ့ ကြိုးပမ်းမှုကို အကဲခတ်တွေက ဆိုလိုတာဖြစ်ပြီး မကြာခင် မိုးရာသီ ရောက်တော့မယ်ဆိုတဲ့ အချက်ကို သတိပြုဖို့လိုတယ် လို့ ထောက်ပြကြပါတယ်။
စစ်ကောင်စီဘက်ကတော့ အမ်း၊
ကျောက်ဖြူ နဲ့ စစ်တွေကို တော့ လုံးဝ လက်လွှတ်ခံမှာမဟုတ်ဘူး။
ဒါပေမဲ့ လက်လွှတ်သွားတဲ့ နယ်မြေတွေကို ပြန်ရဖို့တော့ ခက်လိမ့်မယ်။
ရှမ်းမြောက်က အခြေအနေလိုပဲပေါ့ လို့ စစ်ရေးအကဲခတ်တစ်ဦးက သုံးသပ်ပါတယ်။
ပြင်ပဝက်ဆိုက်များတွင် ပါဝင်သော အကြောင်းအရာများအတွက် ဘီဘီစီက တာဝန်မယူပါ။
ပြင်ပဝက်ဆိုက်များကို လင့် ထည့်ပေးခြင်းနှင့် ပတ်သက်သော ဘီဘီစီလုပ်ထုံးလုပ်နည်းကို ဖတ်ရန်။