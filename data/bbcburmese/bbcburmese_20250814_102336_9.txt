ဓာတ်ပုံ ရင်းမြစ် လွန်ခဲ့တဲ့ဆယ်စုနှစ် ၂ ခု ကျော်ကာလလောက်က ဒူဘိုင်းနိုင်ငံဟာ ကမ္ဘာ့အမြင့်ဆုံးမျှော်စင် ဘူ့ချ် ခါလီဖာ၊
ကမ္ဘာမှာစမတ်အဖြစ်ဆုံး ဘူ့ချ် အယ်လ် အာရပ်ဟိုတယ်၊
နောက် နိုင်ငံ့ကမ်းခြေကမ်းလွန်မှာ အုန်းပင်ကျွန်း ကြီးကို တည်ဆောက်တာတွေပြုလုပ်ပြီး ကမ္ဘာကြီးကို အံ့ဩစေခဲ့ပါတယ်။
ဒါပေမဲ့ ဒေါ်လာသန်းထောင်ချီသုံးပြီး ကမ္ဘာ့တိုက်ကြီးတွေပုံစံ ကျွန်းအတုပေါင်း ၂၆၀ ကျော်ပါဝင်တဲ့ ကမ္ဘာကြီးကျွန်းများ စီမံကိန်းပေါ်က ကျွန်းတွေကတော့ စီမံကိန်းစတင်တာ နှစ်ပေါင်း ၂၀ ကျော် ကြာတဲ့အထိ လူသူမရှိ ဖြစ်နေဆဲဖြစ်ပါတယ်။
ဒီတော့ ကမ္ဘာကြီးကျွန်းစီမံကိန်း လက်ရှိဘယ်လိုအခြေအနေရှိနေပါသလဲ။
ဓာတ်ပုံ ရင်းမြစ် ကမ္ဘာကြီးကျွန်း စီမံကိန်းကို ကမ္ဘာ့တိုက်ကြီးတွေရဲ့ ပုံသဏ္ဍာန်အတိုင်း ဖန်တီးထားတဲ့ ကျွန်းအတုစုစုပေါင်း ၂၆၀ နဲ့ ဖွဲ့စည်းထားပါတယ်။
အာဖရိက၊
အန္တာတိက၊
အာရှ၊
ဥရောပ၊
မြောက်အမေရိက၊
ပစိဖိတ်သမုဒ္ဒရာအတွင်းက ကျွန်းစုတွေကို စုပေါင်းခေါ်တဲ့ အိုးရှန်းနီးယား နဲ့ တောင်အမေရိက တိုက်ကြီးတွေရဲ့ ပုံစံအတိုင်းဖန်တီးထားတာပါ။
အဲဒီစီမံကိန်းဟာ ဒူဘိုင်းကမ်းရိုးတန်းရဲ့ ကမ်းလွန်အကွာအဝေး ၄ ကီလိုမီတာလောက်မှာ ရှိပါတယ်။
ကျွန်းတွေရဲ့ နာမည်တွေကိုလည်း တိုက်ကြီးတွေထဲမှာရှိတဲ့ နိုင်ငံတွေ၊
မြို့တွေ၊
ဒေသတွေရဲ့ နာမည်တွေ အတိုင်း ပေးထားပါသေးတယ်။
အဖတ်အများဆုံး ဟိုတယ်တွေ၊
စားသောက်ဆိုင်တွေ၊
အပန်းဖြေစခန်းတွေနဲ့ အဆောက်အဦတွေမှာလည်း ကမ္ဘာတဝန်းက ယဉ်ကျေးမှုဓလေ့အသီးသီးကို ထည့်သွင်းထားတဲ့အတွက် ဧည့်သည်တွေကို ခံစားမှုတစ်ခုခု ပေးနိုင်ဖို့ အဲဒီစီမံကိန်းက ရည်ရွယ်ထားတာပါ။
ဓာတ်ပုံ ရင်းမြစ် ဇိမ်ခံအဆောက်အအုံ ၄ ၀၀၀ နဲ့ ဒါဇင်နဲ့ချီတဲ့ဟိုတယ်တွေပါဝင်တဲ့ လို့ ခေါ်တဲ့ အုန်းပင်ပုံစံကျွန်းစုစီမံကိန်းကို အစိုးရကျောထောက်နောက်ခံကုမ္ပဏီတစ်ခုဖြစ်တဲ့ နာဟီး အိမ်ခြံမြေလုပ်ငန်းက အပြီးသတ်တည်ဆောက်ခဲ့တာပါ။
အဲဒီကုမ္ပဏီက ဆက်လုပ်တဲ့ အခု ကမ္ဘာကြီး စီမံကိန်းကတော့ ပိုပြီး ခမ်းနားကြီးကျယ်တဲ့စီမံကိန်းအဖြစ် ရည်ရွယ်ထားတာဖြစ်ပါတယ်။
အဲဒီကျွန်းတွေကြောင့်ပဲ ဒူဘိုင်းနိုင်ငံဟာ ကမ်းခြေအကျယ် ကီလိုမီတာ ၂၃၀ အထိ ပိုကျယ်ပြန့်လာစေမှာလည်းဖြစ်ပါတယ်။
ဒီစီမံကိန်းကြောင့်ပဲ ကမ္ဘာလှည့်ခရီးသည်အရေအတွက်လည်း ပိုတိုးလာလိမ့်မယ်လို့ မျှော်လင့်တာပါ။
ဒူဘိုင်းက ကမ္ဘာကြီး စီမံကိန်းကို ဒူဘိုင်းကိုအုပ်စိုးသူ ရှိတ် မိုဟာမက် အယ်လ် မက်တွန်က ၂၀၀၃ ခုနှစ်မှာ ကြေညာခဲ့တာဖြစ်ပါတယ်။
နာဟီးက အဲဒီနှစ်မှာပဲ ကမ္ဘာကြီး ကျွန်းစီမံကိန်းကို စတင်အကောင်ထည်ဖော်ခဲ့ပါတယ်။
အဲဒီကျွန်းတွေဟာ ပါရှန်းပင်လယ်ကွေ့ကနေ တူးဖော်ထားတဲ့ သန်းပေါင်း ၃၂၁ ကုဗမီတာရှိတဲ့သဲတွေနဲ့ ရုပ်လုံးပေါ်အောင် ဖို့ထားတာဖြစ်ပါတယ်။
ပါရှန်းပင်လယ်ကွေ့ထဲကနေ သဲတွေကို ယူခဲ့တာကြောင့် အဲဒီက သန္တာကျောက်တန်းတွေကို ပျက်စီးစေတယ်လို့ ဂေဟပညာရှင်တွေက ထောက်ပြကြပါတယ်။
အဲဒီသန္တာကျောက်တန်းတွေ ပြန်လည်ဖန်တီးဖို့နဲ့ ပြန်လည်ထူထောင်တာတွေလုပ်ဖို့ အဏ္ဏဝါဇီဝဗေဒပညာရှင်းတွေကို နာဟီးက ခန့်ထားခဲ့ပါတယ်။
နာဟီးဟာ သဲတွေဖို့ပြီး ကျွန်းတွေ လှိုင်းဒဏ်ခံနိုင်အောင် ဘေးနားမှာ လှိုင်းတားတွေ တည်ဆောက်တာကို ၂၀၀၈ ခုနှစ်မှာ ပြီးစီးသွားခဲ့ပြီး ၇၀ ရာခိုင်နှုန်းကို ပုဂ္ဂလိက အိမ်ခြံမြေဆောက်လုပ်ရေးလုပ်ငန်းတွေကို ရောင်းချနိုင်ဖို့ စီမံနိုင်ခဲ့တယ်လို့ ပြောပါတယ်။
ဒါပေမဲ့လည်း ဒူဘိုင်းမှာ ၂၀၀၇ ခုနှစ်က စတင်ခဲ့ပြီး ၂၀၁၀ ပြည့်နှစ်တိုင်အောင် ကြာရှည်ခဲ့တဲ့ ဘဏ္ဍာရေးအကျပ်တည်းကြီးကြောင့် ကျွန်းပေါ်မှာ အဆောက်အဦဆောက်တာတွေကို ရပ်ဆိုင်းလိုက်ရပါတယ်။
ဓာတ်ပုံ ရင်းမြစ် အဲဒီနောက်ပိုင်းမှာတော့ ဒူဘိုင်းနိုင်ငံရဲ့အိမ်ခြံမြေဈေးနှုန်းတွေ ထိုးဆင်းသွားတာကြောင့် ပုဂ္ဂလိက အိမ်ခြံမြေ ဆောက်လုပ်ရေးလုပ်ငန်းရှင်အများစုဟာ သူတို့ရဲ့ အစီအစဉ်တွေကို ဆိုင်းငံ့ထားတာ၊
ဖျက်သိမ်းလိုက်ရတာမျိုးအထိ ဦးတည်စေခဲ့ပါတယ်။
နာဟီး လုပ်ငန်းကိုယ်တိုင်လည်း ဒေါ်လာဘီလျံချီတဲ့အကြွေးတွေ တင်ကုန်ပါတယ်။
၂၀၀၉ ခုနှစ်မှာတော့ အိမ်နီးချင်း အာရပ်စော်ဘွားများပြည်ထောင်စုက ဒေါ်လာ ၁၀ ဘီလျံကို ဒူဘိုင်းမှာ ရင်းနှီးမြှုပ်နှံလိုက်တာကြောင့် နာဟီးလုပ်ငန်းရဲ့အနာဂတ် အခြေမပျက်ဖြစ်ခဲ့တာဖြစ်ပါတယ်။
အဓိပ္ပာယ်ကတော့ နာဟီးကို သူ့ရဲ့မိခင်ကုမ္ပဏီဖြစ်တဲ့ဒူဘိုင်းကမ္ဘာကြီး စီမံကိန်းက ငွေကြေးအကျပ်အတည်းက နေ ကယ်ထုတ်လိုက်တာဖြစ်ပါတယ်။
ဒီစီမံကိန်းကို အာရုံစိုက်လာအောင် နက်ဟီးဟာ လက်ပ်လန်ကျွန်းပေါ်မှာလုပ်တဲ့ပြပွဲတစ်ခုမှာ အိမ်တစ်လုံးပြသခဲ့ပြီး ဖော်မြူလာဝမ်းကားမောင်းပြိုင်ပွဲက ကမ္ဘာ့ချန်ပီယံ မိုက်ကယ်ရှုးမက်ကာကို သူ့အောင်မြင်မှုအတွက် ဆုချတဲ့အနေနဲ့ အိမ်တစ်လုံးပါတဲ့ကျွန်းတစ်ကျွန်းကို ပေးခဲ့ပါတယ်။
တော်ဝင်ကျွန်းကလပ် ကို လက်ဘနွန်လို့ နာမည်ပေးထားတဲ့ကျွန်းပေ်မှာ ၂၀၁၂ ခုနှစ်မှာ ဖွင့်လှစ်ခဲ့ပါတယ်။
စားသောက်ဆိုင်တွေနဲ့ ဘားတစ်ခုရှိတဲ့ အပန်းဖြေကျွန်းလည်းဖြစ်ပါတယ်။
ဟိုတယ်အခန်းတွေ၊
ပရိဘောဂပစ္စည်းပုံပါတဲ့ဟိုတယ်ခန်းတွေ၊
ဗီလာတွေ၊
အနှိပ်ခန်းတွေနဲ့ အပန်းဖြေစခန်းပါတဲ့ အနန္တရာကမ္ဘာကျွန်းတွေ ကိုတော့ ၂၀၂၂ ခုနှစ်မှာ ဖွင့်လှစ်ခဲ့ပါတယ်။
ဓာတ်ပုံ ရင်းမြစ် ဒါပေမဲ့ ကမ္ဘာကြီးကျွန်းစီမံကိန်းထဲက ကျွန်းအများစုဟာ ဗလာကျင်း သဲသောင်ပြင်ကြီးတွေအဖြစ်ရှိနေတုန်းဖြစ်ပါတယ်။
အုန်းပင်ကျွန်းစီမံကိန်းနဲ့မတူတာက ကမ္ဘာကြီးစီမံကိန်းက ဒူဘိုင်းနဲ့ကုန်းမြေချင်းဆက်နေသလိုမျိုး ရုပ်ပိုင်းဆိုင်ရာဆက်နွှယ်နေမှု မရှိတာပါပဲ လို့ ဗြိတိန်နိုင်ငံ၊
နယူးကာဆယ်တက္ကသိုလ်က ပထဝီပါမောက္ခတစ်ယောက် အယ်စတာဘွန်နက်က ပြောပါတယ်။
သူက ကျွန်းတုတွေခေတ်ထဲကို ခရီးနှင်ခြင်း စာအုပ်ကို ရေးသားသူလည်းဖြစ်ပါတယ်။
ကျွန်းတွေကို ကားတွေနဲ့သွားဖို့ တံတားမရှိဘူး။
ကျွန်းတွေကြားမှာ လမ်းအဆက်သွယ်တွေလည်း မရှိဘူး လို့ သူက ပြောပါတယ်။
ဆောက်လုပ်ရေး လုပ်ငန်ဘက်ကကြည့်ရင်လည်း အလုပ်သမားတွေနဲ့ ဆောက်လုပ်ရေးသုံးပစ္စည်းတွေကို လုပ်ငန်းခွင်ကို သယ်ယူပို့ဆောင်ပေးဖို့နဲ့ ကျွန်းတွေပေါ်မှာ ရေနဲ့ လျှပ်စစ်ဓာတ်အား ရရှိဖို့ အခက်အခဲရှိနေတာပါ။
ခရီးသွားတွေ အဲဒီကျွန်းကိုသွားဖို့ တစ်ခုတည်းသောပို့ဆောင်ရေးက အုန်းပင်ကျွန်းကနေသွားရတဲ့ အများသုံးပို့ဆောင်ရေး တစ်ခုသာရှိပါတယ်။
ပြီးခဲ့တဲ့ဆယ်စုနှစ်တစ်ခုအတွင်းမှာ ဒူဘိုင်းနိုင်ငံအခြေစိုက် ဩစတြေးလျစီးပွားရေးလုပ်ငန်းရှင် ဂျိုးဇက်ကလင်းဒီယန်က တည်ထောင်ပြီး အလုပ်လုပ်နေတဲ့ ကလင်းဒီယန်လုပ်ငန်းစုဟာ ဥရောပရဲ့နှလုံးသား လို့ ခေါ်တဲ့စီမံကိန်းကို ပြီးခဲ့တဲ့ဆယ်စုနှစ်က လုပ်ကိုင်ခဲ့ပါတယ်။
ကမ္ဘာကြီးကျွန်းစုတွေထဲက ဂျာမနီ၊
မိုနာကို၊
ဆွီဒင်၊
ဗင်းနစ်နာမည်နဲ့ကျွန်းတွေပေါ်မှာ ဥရောပပုံစံအတိုင်းတည်ဆောက်ထားတဲ့ ကိုယ်ပိုင်အိမ်ကြီးရခိုင်တွေ၊
ဇိမ်ခံဟိုတယ်တွေနဲ့ ရေပေါ်ဗီလာတွေကို ဒေါ်လာ ၅ ဘီလျံအထိသုံးပြီး တည်ဆောက်ဖို့ စီစဥ်ထားတာဖြစ်ပါတယ်။
တကယ်ကတော့ အစောပိုင်းက ပြောထားတဲ့နိုင်ငံတွေဟာ ကျွန်းနိုင်ငံတွေ မဟုတ်ပါဘူး ရာသီဥတုပူလွန်းတဲ့အချိန် မိုးရေတွေအောက်မှာ ဧည့်သည်တွေ လျှောက်နိုင်တဲ့ မိုးလျှောက်လမ်း လို့နာမည်ပေးထားတဲ့ မိုးအတုရွာပေးတဲ့လမ်းလည်း ပါဝင် ပါလိမ့်မယ်။
အဲဒါကိုတော့ ၂၀၂၆ ခုနှစ်မှာ ဖွင့်ဖို့ စီစဉ်ထားပါတယ်။
ဓာတ်ပုံ ရင်းမြစ် ကျွန်းပေါင်း ၂၆၀ နဲ့ ချိတ်ဆက်ထားတဲ့ ကမ္ဘာကြီးစီမံကိန်းမှာ ကျွန်းစုတွေကို ကမ္ဘာ့တိုက်ကြီးတွေလို ချိတ်ဆက်တဲ့ပုံစံမှာ အဓိကလုပ်ငန်းတွေလုပ်ကိုင်ဖို့ ကန်ထရိုက်တာတွေကိုလည်း နာဟီးလုပ်ငန်းက ငှားရမ်းနေပါတယ်။
မူလတုန်းကတော့ ကမ္ဘာကြီးစီမံကိန်းထဲက ကျွန်းတိုင်းမှာ ကိုယ်ပိုင်လျှပ်စစ်ဓာတ်အားနဲ့ ရေရရှိဖို့အတွက် ရည်ရွယ်ခဲ့ပေမဲ့ အဲဒါတွေက ကုန်ကျစရိတ်နဲ့နှိုင်းယှဉ်ရင် လက်တွေ့မကျဘူးဆိုတာကို ပြသနေပါတယ်။
ကျွန်းတွေကို ကမ္ဘာ့တိုက်ကြီးတွေအနေနဲ့ ချိတ်ဆက်လိုက်တဲ့ရည်ရွယ်ရင်းကတော့ ဒီကျွန်းတွေမှာ ရေမီးလို အခြေခံအသုံးအဆောင်စနစ်တွေ မျှဝေ သုံးစွဲဖို့ ဖြစ်ပါတယ်။
ပြင်ပဝက်ဆိုက်များတွင် ပါဝင်သော အကြောင်းအရာများအတွက် ဘီဘီစီက တာဝန်မယူပါ။
ပြင်ပဝက်ဆိုက်များကို လင့် ထည့်ပေးခြင်းနှင့် ပတ်သက်သော ဘီဘီစီလုပ်ထုံးလုပ်နည်းကို ဖတ်ရန်။