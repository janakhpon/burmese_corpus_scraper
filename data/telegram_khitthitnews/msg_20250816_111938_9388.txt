လေယာဉ်တိုက်ခိုက်တဲ့အခါမျိုးတွေမှာ ကျောင်းပိတ်ပြီးတော့ ကျန်တဲ့ အချိန်မှာတော့ သူတို့က သူတို့အစီအစဉ်နဲ့သူတို့ပဲ ကျောင်းဖွင့်ကြတာရှင့်။
အဲဒီတော့ ကျွန်မ မေးချင်တာက သူတို့ဘက်က ကလေးတွေ မဟုတ်တိုင်း၊
သူတို့ဘက်က ကျောင်းဖွင့်ချိန်မဟုတ်တိုင်း ဒီလို ဗုံးကျဲခွင့်ရှိတယ်လို့ ဘယ်သူက ခွင့်ပြုလိုက်တာလဲ။
ဘယ်လောက် သေးသိမ်ပြီး ဘယ်လောက် အောက် တန်းကျလဲ။
သူတို့မှာရော သားသမီးတွေ မရှိဘူးလား။
ပညာသင်ကြားရာမှာ အကန့်အသတ်မရှိဘူး ဒါ အခြေခံလူ့အခွင့်အရေး။
သင်ကြားသူနဲ့ သင်ယူသူနဲ့ အဆင်ပြေနေရင် သစ်တစ်ပင်အောက်မှာလည်း ညသန်းခေါင်ဖြစ်ပါစေ၊
မီးထွန်းပြီး သင်ခွင့်ရှိတယ်။
အတော့်ကို အောက်တန်းကျတဲ့ စာသင်ချိန်မဟုတ်ဘဲ ကျောင်းဖွင့်လို့မို့လို့ ဗုံးကျဲတာဆိုတဲ့ အယူအဆအတွက်တော့ အဲဒီဘက်က လူတွေ အားလုံးမေးချင်တယ်။
အတော့်ကို အောက်တန်းကျတဲ့ အတွေးအခေါ်ပါလို့ ကျွန်မကတော့ ပြောချင်တယ်ရှင့်။
မေး ။
ဒီလောက်လေကြောင်းတိုက်ခိုက်မှုတွေ လုပ်နေတဲ့အခါကျတော့ တော်လှန်ရေးဒေသက ကလေးတွေနဲ့ ကျောင်းသားကျောင်းသူတွေရဲ့ ပညာရေးက ဘယ်လိုဆက်လုပ်ရမလဲ။
သူတို့ဘက်ကလည်း ဗုံးကျဲတာတွေ တောက်လျှောက်လုပ်နေတဲ့အခါကျတော့ ကလေးတွေရဲ့ ပညာရေးက ဘယ်လို ဆက်သွားရမလဲ ။
ဒီလိုသွားရင် ဒီကလေးတွေက ပညာမသင်ရတော့ဘူးလား ။
အဲဒီလို မေးခွန်းထုတ်ရမလိုဖြစ်နေပြီ။
အဲဒါကိုရော ဆရာမ ဘယ်လို မှတ်ချက်ပေးချင်ပါသလဲ။
ဘယ်လိုမှတ်ချက်ပေးရမလဲဆိုတော့ သူတို့အဓိကလုပ်နေတာက ကိုယ့်ဘက်က မျိုးဆက်တွေ ပညာ သင်ကြားခွင့်မရအောင် အဲဒါကို အဓိကထားလုပ်နေတော့ ကျွန်မတို့ကတော့ နည်းလမ်းရှာပြီးတော့ လုံခြုံစိတ်ချရတဲ့ နည်းလမ်းနဲ့ ပညာဆက်လက်သင်ကြားဖို့ ကြိုးစားမှာ။
ကြိုးလည်း ကြိုးစားနေတယ်။
လောလောဆယ်အားဖြင့်ကတော့ ဒါအားလုံး စိတ်နှလုံးထိခိုက်ရပြီးတော့ ရှိနေတာကြောင့်မို့လို့ ကျောင်းတွေကိုတော့ ပိတ်ထားတယ်ပေါ့နော်။
ခေတ္တပိတ်ထားပြီးမှ ဆက်ပြီးတော့ သင်ကြားနေမှာ ကျွန်မတို့ဘက်ကတော့ ။
ဒါပေမဲ့ ကလေးတွေရဲ့ အသက်အန္တရာယ်ကင်းဝေးဖို့ကတော့ ကျွန်မတို့ စီစဉ်ပြီးတော့မှ သင်ကြားမှာ ဖြစ်ပါတယ်။
ဘာဖြစ်လို့လဲဆိုတော့ ပညာသင်ကြားဖို့က ရပ်တန့်ထားလို့ မရပါဘူး။
အဲဒီအတွက် လိုအပ်တဲ့ စီစဉ်မှုတွေ လုပ်ပြီးရင်တော့ ကျွန်မတို့က ပြန်ပြီးတော့မှ ဆက်လက်ပြီး သင်ကြားမှာပါရှင့်။
ဆက်လက်ဖော်ပြပါမည်။