သတင်းဌာန၏ မေ ၂၃ ရက် နေ့လယ်ပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ မေ ၂၃ ရက် နေ့လယ်ပိုင်း တင်ဆက်ပေးမယ့် သတင်းတွေကတော့ အကြမ်းဖက် စစ်ကောင်စီက သူတို့ရဲ့ အတုအယောင် ရွေးကောက်ပွဲကျင်းပဖို့ လုံခြုံရေးနဲ့တည်ငြိမ်ရေး အတွက် ဒုစစ်ခေါင်းဆောင် စိုးဝင်းကို တာဝန်ပေးလိုက်ပြီးနောက် ရန်ကုန်မြို့မှာ စိုးဝင်း ရောက်နေတဲ့အချိန် အငြိမ်းစား ဗိုလ်မှူးချုပ် ချိုထွန်းအောင် ပစ်သတ်ခံလိုက်ရတဲ့အတွက် လုံခြုံရေး ပေါ့လျော့မှုနဲ့ တပ်နယ်မှူးတွေ သတိပေး ခံနေရတယ်လို့ နေပြည်တော်စစ်တပ်သတင်းရင်းမြစ်က ရန်ကုန်ခေတ်သစ်ကို ပြောပါတယ်။
ရခိုင်ပြည်နယ်က လူငယ်တွေအနေနဲ့ လက်ရှိ အရေးပေါ်ကာလမှာ ပြည်ပထွက်ခွာခွင့် နဲ့ ပြည်မ ထွက်ခွာခွင့် မပြုပဲ စစ်မှုထမ်းရမယ်လို့ အာရက္ခတပ်တော် က တရားဝင် ကြေညာလိုက်ပါတယ်။
စစ်ကိုင်းတိုင်း၊
ဆားလင်းကြီးမြို့နယ်အစပ်က မြောက်ယမား တံတားအနီးရောက်လာတဲ့ အကြမ်းဖက် စစ်ကောင်စီ တပ်စစ်ကြောင်းကို တော်လှန်ရေးပူးပေါင်းတပ်တွေက ကြားဖြတ်တိုက်ခိုက်ခြေမှုန်းမှုအတွင်း စစ်ကောင်စီဘက်က ဗိုလ်မှူး ဗိုလ်ဉာဏ်ထွန်းဆိုသူ အပါအဝင် စစ်သား ၅ ဦးကတော့ အသီးသီး သေကုန်ကြတဲ့ အပြင် ၊
ဒဏ်ရာရတဲ့သူတွေပါ ရှိထားတဲ့ သတင်းအပါအဝင် နောက်ဆုံးရသတင်းတွေကို တင်ဆက်ပေးပါမယ်။