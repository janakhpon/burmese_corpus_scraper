ဖားကန့်မြို့နယ်၊
လုံးခင်းရွာအတွင်းသို့ စစ်ကောင်စီတပ်က ဝင်ရောက်လာပြီးနောက် ပြည်သူများကို ရိုက်နှက်ဖမ်းဆီးမှုများ လုပ်ဆောင်၊
စစ်တပ်၏ ပစ်ခတ်မှုကြောင့် ပြည်သူတချို့ ဒဏ်ရာရရှိပြီး သေဆုံးသူ ၁ ဦးရှိ လုံးခင်းတွင် အနီးကပ် တိုက်ပွဲများ ဖြစ်ပွားနေ ရန်ကုန်၊
မေ ၂၈ ကချင်ပြည်နယ်၊
ဖားကန့်မြို့နယ်၊
လုံးခင်းရွာအတွင်းသို့ စစ်ကောင်စီတပ်က ဝင်ရောက်လာပြီးနောက် ပြည်သူများကို ရိုက်နှက်ဖမ်းဆီးမှုများ လုပ်ဆောင်လျက်ရှိကြောင်း ဒေသပြည်သူများက ရန်ကုန်ခေတ်သစ်သတင်းဌာနထံသို့ ပြောဆိုသည်။
ယနေ့ မေလ ၂၈ ရက်နေ့ နံနက်ပိုင်းမှစတင်ပြီး စစ်ကောင်စီတပ်များက လုံးခင်းရွာအတွင်းသို့ ဝင်ရောက်လာကြောင်း၊
လုံးခင်းရွာအဝင်တွင်လည်း တိုက်ပွဲများ ဖြစ်ပွားပြီးနောက် လုံးခင်းရွာအတွင်းသို့ ရောက်ရှိသောအခါ ပြည်သူများကို ရိုက်နှက်ဖမ်းဆီးခြင်း၊
ပြည်သူတချို့ ပစ်ခတ်ခံရခြင်းများ ရှိကြောင်း၊
လတ်တလော သိရှိထားသော အချက်အလက်များအရ ပြည်သူ ၁ ဦး သေဆုံးခဲ့ပြီး ပြည်သူတချို့ဒဏ်ရာရရှိကြောင်း ဒေသသတင်းရင်းမြစ်က ပြောဆိုသည်။
လုံးခင်းဘက်မှာ သွားနေတဲ့ ကားကို ပစ်ခတ်တာမှာ ဇနီးမောင်နှံဒဏ်ရာရတာရှိတယ်။
ဆိုင်ကယ်စီးလာတဲ့ ပြည်သူ ၁ဦး ပစ်သတ်ခံရတာရှိတယ်။
အဲဒါက တော့ အလောင်း သွားမယူရဲသေးဘူးလို့ သိရတယ်။
နောက်ပြီး ပြည်သူ ၁၀ ဦးထက်မနည်း ရိုက်နှက်ဖမ်းဆီးသွားတာရှိတယ်။
လူသားဒိုင်း ဖမ်းဆီးသွားတဲ့သဘောလို့ ယူဆရတယ် ဟု ဖားကန့် ဒေသသတင်းရင်းမြစ်က ပြောဆိုသည်။
ထို့ပြင် လက်ရှိအချိန် လုံးခင်းရွာအတွင်းတွင် စစ်ကောင်စီတပ်များနှင့် ပူးပေါင်းတပ်များအကြား အနီးကပ်တိုက်ပွဲများ ဖြစ်ပွားလျက်ရှိကြောင်း ဒေသပြည်သူများနှင့် သတင်းရင်းမြစ်တချို့၏ အဆိုအရ သိရှိရသည်။