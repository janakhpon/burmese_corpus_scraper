သတင်းဌာန၏ ဇူလိုင် ၄ ရက် မနက်ပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ ဇူလိုင် ၄ ရက် မနက်ပိုင်း တင်ဆက်ပေးမယ့် သတင်းတွေကတော့ ကရင်နီပြည်၊
ဖားဆောင်းမြို့အခြေစိုက် ခလရ ၁၃၄ ကို တိုက်ခိုက်သိမ်းပိုက်နိုင်ခဲ့ပြီး စစ်ကောင်စီရဲ့ တိုက် လေယာဉ် ၁စီးကိုလည်း ပစ်ချနိုင်ခဲ့တယ်လို့ ကရင်နီတပ်ပေါင်းစုံ စစ်ဦးစီးအဖွဲ့က ထုတ်ပြန်လိုက်ပါတယ်။
ကရင်နီတပ်ပေါင်းစုံတော်လှန်ရေးအဖွဲ့တွေက ပစ်ချလိုက်လို့ဖားဆောင်းမြို့နယ်မှာ ပျက်ကျသွားတဲ့ စစ်တပ်ရဲ့ တိုက်လေယာဉ်ဟာ တရုတ်ထုတ် ဖြစ်ပြီး လေယာဉ်မှူး ၂ ဦး အလောင်းတွေ့ရှိရတယ်လို့ ကရင်နီတော်လှန်ရေးသတင်းရင်းမြစ်က ပြောပါတယ်။
အကြမ်းဖက်စစ်ကောင်စီရဲ့ တရားမဝင် အတုအယောင်ရွေးကောက်ပွဲကို ပြည်သူတစ်ရပ်လုံးဆန့်ကျင်ကြဖို့ အမျိုးသားညီညွတ်ရေးအစိုးရက တိုက်တွန်းပြောဆိုလိုက်တဲ့ သတင်းအပါအဝင် မနက်ခင်းသတင်းတွေကို တင်ဆက်ပေးပါမယ်။