ဝက်လက်နှင့်ရွှေဘိုမြို့နယ်တို့တွင် စစ်တပ်က တိုက်ပွဲဖြစ်ပွားခြင်းမရှိဘဲ လေယာဉ်ဖြင့် ဗုံးကျဲမှု ပြည်သူ ၂ ဦးသေဆုံးပြီး နေအိမ်များ ပျက်စီး ရန်ကုန်၊
မေ ၁၅ စစ်ကိုင်းတိုင်း၊
ဝက်လက်နှင့်ရွှေဘိုမြို့နယ်တို့တွင် စစ်တပ်က တိုက်ပွဲဖြစ်ပွားခြင်းမရှိဘဲ လေယာဉ်ဖြင့် ဗုံးကျဲမှု ပြည်သူ ၂ ဦးသေဆုံးပြီး နေအိမ်များ ပျက်စီးသွားကြောင်း ဒေသပြည်သူများက ရန်ကုန်ခေတ်သစ်သတင်းဌာနထံသို့ ပြောဆိုသည်။
မေလ ၁၃ ရက်နေ့ ညနေ ၄ နာရီအချိန် စစ်ကိုင်းတိုင်း၊
ဝက်လက်မြို့ နယ်၊
စခန်းသာကျေးရွာသို့ မန္တလေး၊
တံတားဦးလေတပ်မှ တက်လာသော တိုက်လေယာဉ်ဖြင့် လေကြောင်းတိုက်ခိုက်မှု ၂ ကြိမ် လုပ်ဆောင်ခဲ့ကြောင်း၊
အဆိုပါ တိုက်ခိုက်မှုတွင် ပြည်သူ ၂ ဦးသေဆုံးပြီး အခြားပြည်သူ ၂ ဦးလည်း ထိခိုက်ဒဏ်ရာရရှိကြောင်း၊
ဒဏ်ရာရရှိသူ ၂ ဦးမှာ အသက်အန္တရာယ်စိုးရိမ်နေရကြောင်း သိရှိရသည်။
တိုက်ပွဲဖြစ်ပွားတာတော့ မရှိပါဘူး။
လေယာဉ်နဲ့ လာကျဲချသွားတာ။
ရွာထဲကို ဟု ဒေသပြည်သူတစ်ဦးက ပြောဆိုသည်။
အလားတူ မေလ ၁၃ ရက်နေ့ ညနေ ၄ နာရီအချိန် စစ်ကိုင်းတိုင်း ရွှေဘိုမြို့နယ်၊
ငပိအိုးကျေးရွာသို့ စစ်ကောင်စီတပ်က တိုက်လေယာဉ်ဖြင့် ပေါင် ၂၅၀ ဗုံး ၂ လုံးကျဲချသွားခဲ့ကြောင်း၊
အဆိုပါ လေကြောင်းတိုက်ခိုက်မှုတွင် ထိခိုက်မှု တစ်စုံတစ်ရာမရှိကြောင်း၊
အဆိုပါ ဗုံးကျဲမှုမှာလည်း တိုက်ပွဲဖြစ်ပွားခြင်းမရှိဘဲ လာရောက် ဗုံးကျဲ တိုက်ခိုက်သွားခြင်းဖြစ်ကြောင်း သိရှိရသည်။