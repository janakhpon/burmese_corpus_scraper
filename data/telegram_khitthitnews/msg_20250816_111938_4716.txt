သတင်းဌာန၏ ဇွန် ၂၇ ရက် ညနေပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ ဇွန် ၂၇ ရက် ညနေပိုင်း တင်ဆက်ပေးမယ့် သတင်းတွေကတော့ မြန်မာနိုင်ငံမှာ စစ်အာဏာသိမ်းမှုကြောင့် နိုင်ငံရဲ့ စီးပွားရေးမှာ အမေရိကန်ဒေါ်လာ ၉၃ ဒသမ ၉ ဘီလီယံအထိ ဆုံးရှုံးခဲ့ရပြီး စစ်အသုံးစရိတ် ဦးစားပေးသုံးစွဲမှုကြောင့် နိုင်ငံရဲ့ ကြွေးမြီ ၆၂ ရာခိုင်နှုန်းအထိ တိုးလာပြီလို့ ကုလသမဂ္ဂလူ့အခွင့်အရေးမဟာမင်းကြီး ရဲ့ မြန်မာနိုင်ငံဆိုင်ရာ လူ့အခွင့် အရေးအခြေအနေ အစီရင်ခံစာမှာ ဖော်ပြထားပါတယ်။
အကြမ်းဖက် စစ်ကောင်စီတပ်က နောင်ချိုမြို့ကို ထိုးစစ်ဆင်နေပြန်တဲ့ အတွက် တိုက်ပွဲပြင်းထန်နေပြီး စစ်တပ်ဘက်က သီဟသူရဘွဲ့ရ ဗိုလ်မှူးကြီး အေးမင်းအောင် ဆိုသူပါ ဒရုန်းဗုံး ထိမှန်ပြီးတော့ ပြင်းထန် ဒဏ်ရာနဲ့ နေပြည်တော်ကို ဆေးကုဖို့ အရေးပေါ် ပို့ထားကြတယ်လို့ တပ်ဖွဲ့ တာဝန်ရှိ သူတစ်ဦးက ရန်ကုန်ခေတ်သစ်ကို ပြောပါတယ်။
ရန်ကုန်မြို့က အင်းလျားကန်ဘောင်မှာ အသက် ၂၅ နှစ်အရွယ် မောင်မြတ်မင်းခန့် ဆိုသူကို အကြမ်းဖက် စစ်ကောင်စီတပ်က ပေါ်တာဆွဲ ဖမ်းဆီးသွားပြီး ပရဟိတနာရေးကားနဲ့ ခေါ်သွားတယ်လို့ ဖမ်းဆီးခံရသူနဲ့နီးစပ်သူကပြောဆိုလိုက်တဲ့ သတင်းအပါအဝင် နောက်ဆုံးရသတင်းတွေကို တင်ဆက် ပေးပါမယ်။