နောင်ချိုမြို့နယ် တောင်ကျရွာနှင့် အုမ္မတီးရွာ တို့ကို စစ်တပ်က စနိုက်ပါ၊
ဒရုန်းတို့ဖြင့် တိုက်ခိုက်မှု ပြည်သူ ၁ ဦး သေဆုံးပြီး ၃ ဦးထိခိုက်ဒဏ်ရာရ ရန်ကုန်၊
မေ ၁၉ ရှမ်းပြည်နယ်၊
နောင်ချိုမြို့နယ် တောင်ကျရွာနှင့် အုမ္မတီးရွာ တို့ကို အကြမ်းဖက် စစ်တပ်က စနိုက်ပါ၊
ဒရုန်းတို့ဖြင့် တိုက်ခိုက်ခြင်းကြောင့် ပြည်သူ ၁ ဦး သေဆုံးပြီး ၃ ဦး ထိခိုက်ဒဏ်ရာရရှိခဲ့ကြောင်း က ထုတ်ပြန်ထားသည်။
မေလ ၁၇ ရက်နေ့ နံနက် ၁၀ နာရီ ၂၃ မိနစ်ခန့်တွင် နောင်ချိုမြို့နယ်၊
တောင်ကျကျေးရွာ၌ ဒရုန်းဖြင့် ၂ ကြိမ်၊
နံနက် ၁၀ နာရီ ၄၉ မိနစ်ခန့်တွင် ၁ ကြိမ်၊
နံနက် ၁၁ နာရီခန့်တွင် ၂ ကြိမ် တိုက်ပွဲဖြစ်ပွားခြင်းမရှိဘဲ တောင်ကျရွာအတွင်းကို အကြမ်းဖက် စစ်ကောင်စီတပ်က ဒရုန်းဖြင့် ဗုံး ၅ လုံး လာရောက် ဗုံးကျဲချ တိုက်ခိုက်ခဲ့ကြောင်း၊
ထိုသို့ ဗုံးကျဲ တိုက်ခိုက်မှု အတွင်း ဒေသပြည်သူ ၃ ဦး ထိခိုက်ဒဏ်ရာရရှိခဲ့ကြောင်း သိရသည်။
ထို့ပြင် မေလ ၁၈ ရက်နေ့ နံနက် ၈ နာရီခန့်တွင် နောင်ချိုမြို့နယ်၊
အုမ္မတီးကျေးရွာရှိ စစ်ရှောင်စခန်းတွင် နေထိုင်သည့် အသက် ၂၇ နှစ်အရွယ် ဦးအိုက်လှိင်ကို စစ်ကောင်စီတပ်က ပစ်ခတ်ခဲ့သောကြောင့် ပွဲချင်းပြီး သေဆုံးခဲ့ကြောင်း သိရသည်။
တအာင်းတပ်မတော် ထိန်းချုပ်ထားသည့် နောင်ချိုမြို့နယ်တွင် အကြမ်းဖက် စစ်ကောင်စီတပ်မှ တိုက်ပွဲ ဖြစ်ပွားခြင်းမရှိဘဲ အရပ်သားများကို ပစ်မှတ်ထားပြီး လေကြောင်းနှင့် ဒရုန်း၊
လက်နက်ကြီးများဖြင့် နေ့စဉ်ပစ်ခတ်တိုက်ခိုက်မှုများ ပြုလုပ်ခဲ့ကြောင်း သိရှိရသည်။
အကြမ်းဖက် စစ်ကောင်စီတပ်သည် မေလ ၆ ရက်နေ့မှ ၃၁ ရက်နေ့ အထိ အပစ်ခတ်ရပ်စဲရေးသည် သက်တမ်း ၁ လ ထပ်တိုးသော်လည်း တအာင်းပြည်အတွင်း မြေပြင်ထိုးစစ်ဆင်ခြင်း၊
လက်နက်ကြီးပစ်ခတ်ခြင်း၊
ဒရုန်းနှင့် လေကြောင်းဖြင့် နေ့စဉ်အသုံးပြုတိုက်ခိုက်လျက်ရှိကြောင်း၊
ပြည်သူများအနေဖြင့် စစ်ကောင်စီတပ်သည် အပစ်ရပ်သက်တမ်း ၁ လတိုးထားသော်လည်း နေ့စဉ်ဗုံးကျဲတိုက်ခိုက်မှုများရှိသောကြောင့် စစ်ကောင်စီတပ်၏ လေကြောင်း၊
ဒရုန်း၊
လက်နက်ကြီး ပစ်ခတ်တိုက်ခိုက်မှုရန်မှ ရှောင်ရှားနိုင်ရန် စစ်ရေး သတိအမြဲရှိရန် လိုအပ်ကြောင်း သိရှိရသည်။