ရွှေဘို၊
ညောင်ပင်သာစိုက်ပျိုးရေးကျောင်းမှ ဆိုင်ကယ်ဖြင့် ထွက်လာသော စစ်သားကို တိုက်ခိုက်မှု စစ်ကောင်စီတပ်ဖွဲ့ဝင် ၄ ဦးသေဆုံးပြီး သေနတ် ၁ လက်သိမ်းဆည်းရရှိ ရန်ကုန်၊
ဇူလိုင် ၂၃ စစ်ကိုင်းတိုင်း၊
ရွှေဘိုမြို့နယ်၊
ညောင်ပင်သာ စိုက်ပျိုးရေးကျောင်းမှ ဆိုင်ကယ်ဖြင့် ထွက်လာသော အကြမ်းဖက် စစ်ကောင်စီ တပ် သားများကို တိုက်ခိုက်ရာ စစ်သား ၄ ဦးသေဆုံးပြီး သေနတ် ၁ လက်သိမ်းဆည်းရရှိခဲ့ကြောင်း ရွှေဘိုခရိုင်အမှတ် ၄ တပ်ရင်းမှ တာ ဝန်ရှိသူ တစ်ဦးက ရန်ကုန်ခေတ်သစ် သတင်းဌာနထံသို့ ပြောဆိုသည်။
ဇူလိုင်လ ၂၂ ရက်နေ့ နံနက် ၆ နာရီခွဲခန့်တွင် ရွှေဘိုမြို့နယ်၊
ညောင်ပင်သာစိုက်ပျိုး ရေးကျောင်း ၌ တပ်စွဲထားသော အကြမ်းဖက် စစ်ကောင်စီ တပ်သား ၆ ဦးသည် ဆိုင်ကယ် ၃ စီးဖြင့် ရွှေဘို ရေဦး လမ်းပိုင်းကို ထွက်လာစဉ် ရွှေဘိုခရိုင် အမှတ် ၄ တပ်ရင်းမှ တော် လှန်ရေး ရဲဘော်များက စောင့်ကြိုတိုက်ခိုက်ခဲ့ကြောင်း သိရသည်။
ယင်း တိုက်ခိုက်မှု အတွင်း အကြမ်းဖက် စစ်ကောင်စီ တပ်သား ၄ ဦးသေဆုံးခဲ့ပြီး သေ နတ် ၁ လက်၊
ကျည်ဘောက် ၂ ခု၊
ကျည် ၁၆၈ တောင့် ၊
လက်ပစ်ဗုံး ၁ လုံးနှင့်အတူ ဆက် စပ်ပစ္စည်းအချို့ သိမ်းဆည်းရမိခဲ့ကြောင်း သိရှိရသည်။
တိုက်ခိုက်မှု ဖြစ်ပွားနေစဉ် စစ်ကူလာသော အကြမ်းဖက် စစ်ကောင်စီ တပ်သားများ ကိုလည်း တော်လှန်ရေး ရဲဘော်များက ဒရုန်းဖြင့် ထပ်မံဗုံးကျဲ တိုက်ခိုက်ခဲ့ရာ စစ်ကောင်စီ တပ်သား ၄ ဦးခန့် ထပ်မံ ထိခိုက်ဒဏ်ရာရရှိခဲ့ကြောင်း သိရသည်။
ညောင်ပင်သာ စိုက်ပျိုး ရေးကျောင်းမှာ အခြေပြုတပ်စွဲထားတဲ့ စစ်သားနဲ့ ပျူစောထီး ၆ ကောင်က ဆိုင်ကယ် ၃ စီးနဲ့ ရွှေဘို ရေဦးလမ်းပိုင်းကို သွားလာလှုပ်ရှားနေတာကို ကျနော်တို့ ကြိုတင်သတင်းရပြီး ပစ်ခတ် တိုက်ခိုက်ခဲ့တာ စစ်ခွေး ၄ ကောင်သေပြီး စစ်ကူလာတဲ့ ကောင်တွေကိုပါ ဒရုန်းနဲ့ ဗုံးကျဲ တိုက်ခိုက်ခဲ့တာပါ ဟု ရွှေဘိုခရိုင်အမှတ် ၄ တပ်ရင်းမှ တာဝန်ရှိသူက ပြောဆိုသည်။