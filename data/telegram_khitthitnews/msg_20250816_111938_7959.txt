သတင်းဌာန၏ ဇွန် ၂ ရက် နေ့လယ်ပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ ဇွန် ၂ ရက် နေ့လယ်ပိုင်း တင်ဆက်ပေးမယ့် သတင်းတွေကတော့ ပြည်တွင်းမှာ အကြမ်းဖက် စစ်ကောင်စီဘက်က ဗိုလ်ချုပ်ဟောင်းတွေနဲ့ မိသားစုဝင်တွေ လုပ်ကြံခံရမှာကို စိုးရိမ်ပြီး နေရာပြောင်း လျှို့ဝှက်နေထိုင်ကြတာတွေအပြင် သက်တော်စောင့်အဖွဲ့တွေပါ ငှားရမ်းတာတွေနဲ့ ခွင့်ပြုချက်တောင်းပြီး လက်နက်ကိုင်ဆောင်မှုတွေပါ လုပ်ဆောက်နေကြပြန်တယ်လို့ နေပြည်တော် စစ်တပ်သတင်းရင်းမြစ်က ရန်ကုန်ခေတ်သစ်ကို ပြောပါတယ်။
မြန်မာနိုင်ငံမှာ စစ်ကိုင်းငလျင်ကြီး လှုပ်ခတ်အပြီးမှာတင် လေကြောင်းတိုက်ခိုက်မှုပေါင်း အကြိမ်ရေ ၅ ရာကျော် နဲ့ ပြည်သူပေါင်း ၄ ရာကျော်ကို သတ်ဖြတ်ခဲ့တဲ့ အကြမ်းဖက် စစ်ကောင်စီက အခု ဇွန်လ အကုန် အထိ နောက်ထပ် အပစ်အခတ်ရပ်စဲရေးကို ထပ်မံကြေညာထားလိုက်ပါတယ်။
အကြမ်းဖက် စစ်အာဏာရှင်တွေ အဆက်ဆက် ကျင့်သုံးခဲ့တဲ့ အချင်ချင်းကြား သွေးခွဲခြင်းဆိုတဲ့ နောက်ဆုံးစည်း ကို ကျော်ဖြတ်နိုင်ရင် အနိုင်ရပြီလို့ စစ်ဆင်ရေးမှူး ရဲဘော် တင်ဦး ကပြောလိုက်တဲ့ သတင်းအပါအဝင် နေ့လယ်ခင်းသတင်းတွေကို တင်ဆက်ပေးပါမယ်။