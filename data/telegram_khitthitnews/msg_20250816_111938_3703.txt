မြန်မာနိုင်ငံအနေဖြင့် အမေရိကန်ပြည်ထောင်စုအပါအဝင် အခြားမည်သည့် ကမ္ဘာ့နိုင်ငံများကိုမျှ အနှောင့် အယှက်ပေးမှုမရှိခဲ့သည်ကိုလည်း ပြောကြားလိုပါကြောင်း၊
ကုန်သွယ်ရေးဆိုင်ရာ အတား အဆီးများ ဖယ်ရှားခြင်း၊
အပြန်အလှန်အခွန်ကောက်ခံမှုထိန်းသိမ်းခြင်းတို့ဖြင့် မြန်မာ အမေရိကန် နှစ်နိုင်ငံ ကုန် သွယ်ရေးတိုးမြှင့်နိုင်မည်ဟု ယုံကြည်ကြောင်း မင်းအောင်လှိုင်က စာတွင် ရေးသားထားသည်။
မြန်မာပြည်သူများကို နှိပ်စက် သတ်ဖြတ်နေသော မင်းအောင်လှိုင်သည် ကမ္ဘာ့ခေါင်းဆောင်များနှင့် တွေ့ဆုံတိုင်း မြှောက်ပင့် ဖားယားလေ့ရှိပြီး ရုရှားသမ္မတ ကိုလည်း ဗျာဒိတ်တော်လာ ကြွက်မင်းဟု ဖားယားခဲ့ဖူးသည်။
အကြမ်းဖက် မင်းအောင်လှိုင်သည် မတ်လ ၄ ရက်နေ့ ရုရှားနိုင်ငံ၊
မော်စကိုတွင် ရုရုားသမ္မတ ပူတင်နှင့် တွေ့ဆုံစဉ် ပူတင်သည် ဗျာဒိတ်တော်လာ ကြွက်မင်းဖြစ်ပြီး ထိုရုရှားလူမျိုးမင်းသည် လက်နက်စကြာအမျိုးမျိုးတတ်မြောက်၍ လက် နက်စကြာရှင်ဖြစ်လိမ့်မည်ဖြစ်ကြောင်း၊
ထိုလက်နက်ရှင်ဖြစ်သော ရုရှားမင်းသည် အပရန္တတိုင်းကြီးရှင် မြန်မာဘုရင်တို့နှင့် ချစ်ကြည်သော မဟာမိတ်ဖြစ်ကြလိမ့်မည်ဖြစ် ကြောင်း မဟာဘိသက္ကပဏ္ဍိတဘွဲ့ခံပါဠိဆရာကြီး ဦးစောရေးသားခဲ့သည့် ဦးအောင်ဇေယျအတ္ထုပ္ပတ္တိ စာအုပ်ကို ကိုးကား၍ ချီးမွန်းခန်း ဖွင့်ခဲ့ဖူးသည်။