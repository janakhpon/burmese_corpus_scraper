ကျောက်ကြီးမြို့နယ်၊
ရင်းတိုက်ကုန်းကျေးရွာ စစ်စခန်းကို တိုက်ခိုက်သိမ်းပိုက်မှု စစ်သား ၆ ဦး သေဆုံးပြီး လက်နက်ခဲယမ်းအများအပြား သိမ်းဆည်းရရှိ ရုပ် သံ ရန်ကုန်၊
ဇူလိုင် ၃၁ ပဲခူးတိုင်း၊
ကျောက်ကြီးမြို့နယ်၊
ရင်းတိုက်ကုန်းကျေးရွာရှိ စစ်တပ်စခန်းကို တိုက်ခိုက်သိမ်းပိုက်ခဲ့ရာ စစ်သား ၆ ဦးသေဆုံးခဲ့ကြောင်း ပြည်သူ့ကာကွယ်ရေး တပ်မတော်၊
အမှတ် ၂ စစ်ဆင်ရေးနယ်မြေမှ တာဝန်ရှိသူတစ်ဦးက ရန်ကုန်ခေတ်သစ် သတင်းဌာနထံသို့ ပြောကြားသည်။
ဇူလိုင်လ ၂၅ ရက်နေ့ ပဲခူးတိုင်း၊
ကျောက်ကြီးမြို့နယ်၊
ရင်းတိုက်ကုန်းကျေးရွာတွင် အထိုင်ချ တပ်စွဲထား သော အကြမ်းဖက် စစ်ကောင်စီလက်အောက်ခံ ခမရ ၅၉၀ တပ်ရင်း ရှေ့တန်း စခန်းကို တော်လှန် ရေး ပူးပေါင်းတပ်ဖွဲ့က ဝင်ရောက်တိုက်ခိုက်ခဲ့ရာ အကြမ်းဖက်စစ်သား ၆ ဦး ထက်မနည်းသေဆုံးပြီး ၂၀ ဦးထက်မနည်း ထိခိုက်ဒဏ်ရာရရှိကာ ကျန်းစစ်သားများ စခန်းစွန့်ခွာထွက်ပြေးသွားသဖြင့် အပြီးသတ်သိမ်းပိုက်ရရှိခဲ့ကြောင်း သိရသည်။
သိမ်းပိုက်ရရှိသော စစ်တပ်စခန်းအား နယ်မြေရှင်းလင်းစဉ် လက်နက်ကြီး၊
လက်နက်ငယ်များ၊
ခဲယမ်းများနှင့် စစ်အသုံး အဆောင် ပစ္စည်းများ သိမ်းဆည်းရရှိခဲ့ပြီး တော်လှန်ရေး ပူးပေါင်းတပ်ဖွဲ့ ဘက်မှလည်း ရဲဘော် ၁ ဦး မြင့်မြတ်စွာ အသက်ပေးလှူခဲ့ရပြီး ရဲဘော်အချို့ ထိခိုက်ဒဏ်ရာရရှိခဲ့ ကြောင်း သိရသည်။
အဆိုပါ တိုက်ခိုက်မှုကို စစ်တောင်းမြစ်ဝှမ်း စစ်ဆင် ရေး အစီအမံဖြင့် ပြည်သူ့ကာ ကွယ်ရေး တပ်မတော်၊
အမှတ် ၂ စစ်ဆင်ရေးနယ် မြေ၊
ပဲခူးတိုင်းစစ်ဌာန၊
ဗျူဟာ ၂၅ ၊
အမှတ် ၃၇၀၂ တပ်ရင်း၊
အထူးကွန်မန်ဒိုတပ်ရင်း နှင့် တပ်ရင်း ၉ တို့ ပူးပေါင်းကာ တိုက်ခိုက်သိမ်းပိုက်ခဲ့ခြင်းဖြစ် ကြောင်း သိရသည်။