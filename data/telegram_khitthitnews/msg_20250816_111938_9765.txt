သတင်းဌာန၏ မေ ၁၄ ရက် မနက်ပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ မေ ၁၄ ရက် မနက်ပိုင်း တင်ဆက်ပေးမယ့် သတင်းတွေကတော့ စစ်ကိုင်းငလျင်ကြောင့် ပြိုကျပျက်စီးသွားတဲ့ ဗလီနဲ့ ခရစ်ယာန်ဘုရားကျောင်းတွေကို မူလအတိုင်းသာ ဆောက်လုပ်ရမယ်လို့ စစ်ကောင်စီ သာသနာရေးဝန်ကြီးဌာနက ညွှန်ကြားချက်ထုတ်ပြန်ထားပေမယ့် ဆောက်လုပ်ခွင့်နဲ့ ဖြိုဖျက်ခွင့်တွေ လုံး၀ချထားမပေးဘဲ ပိတ်ပင်ထားတယ်လို့ ရမည်းသင်းအခြေစိုက် ဗလီကျောင်းတော်အဖွဲ့ဝင်တစ်ဦးက ပြောပါတယ်။
ရခိုင်ပြည်၊
ရသေ့တောင်မြိုနယ် ထွန်းရဝေကျေးရွာ ဟောင်း ကို မေလ ၁၃ ရက်နေ့ မနက် ၁၀ နာရီ ဝန်းကျင်လောက်မှာ အကြမ်းဖက်စစ်ကောင်စီတပ်ကနေ တိုက်လေယာဉ်တစ်စီးနဲ့ ပေါင် ၅၀၀ ဗုံး ၂ လုံး ကျဲချခဲ့ရာ ကလေးငယ်တွေနဲ့ မိခင်တွေအပါအဝင် အရပ်သားပြည်သူ ၁၃ ဦး သေဆုံးသွားတယ်လို့ ဒေသသတင်းရင်းမြစ်က ပြောပါတယ်။
မကွေးတိုင်း၊
ရေစကြိုမြို့နယ်၊
ဆန်းသစ်ကျေးရွာအနီး စစ်တပ်စစ်ကြောင်းကို ကြားဖြတ်တိုက်ခိုက်ခဲ့ရာ အရာရှိ ၁ ဦးအပါအဝင် စစ်သားတွေ သေဆုံးမှုများပြားသလို ၁ ဦး ကျဆုံးခဲ့တဲ့ သတင်းအပါအဝင် နောက်ဆုံးရသတင်းတွေကို တင်ဆက်ပေးပါမယ်။