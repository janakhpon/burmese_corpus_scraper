ပုသိမ် မုံရွာလမ်းပိုင်းနှင့် အမ်း ပဒါန်းလမ်းပိုင်းတို့တွင် ၈ ပတ်ကြာတိုက်ပွဲများအတွင်း စစ်သား ၂၅ ဦး ထက်မနည်း သေဆုံးပြီး စစ်တပ်၏ လေယာဉ်ဖြင့် ဗုံးကျဲမှုကြောင့် ပြည်သူ ၁ ဦးသေဆုံး ရန်ကုန်၊
ဇူလိုင် ၆ မကွေးတိုင်း၊
အထက်မင်းလှမြို့နယ်၊
ပုသိမ် မုံရွာလမ်းပိုင်းနှင့်အမ်း ပဒါန်းလမ်းပိုင်းတို့တွင် ၈ ပတ် တိုက်ပွဲအတွင်း စစ်သား ၂၅ ဦး ထက်မနည်းသေဆုံးကာ စစ်တပ်ကလေကြောင်းဖြင့် ဗုံးကျဲတိုက်ခိုက် မှုကြောင့် ပြည်သူ ၁ ဦး သေဆုံးခဲ့ကြောင်း ပြည်သူ့လွတ်လပ်ရေးအဖွဲ့၊
ပြည်သူ့လွတ်လပ်ရေးတပ် တော် တပ်ဖွဲ့မှ တာဝန်ရှိသူတစ်ဦးက ရန်ကုန်ခေတ်သစ်သတင်းဌာနထံသို့ ပြောကြား သည်။
မတ်လကုန်မှ မေလကုန်အထိ ၈ ပတ်အတွင်း ငဖဲမြိုန့ယ်၊
နတ်ရေကန်စခန်းသို့ သွားလာနိုင်သည့် အမ်း ပဒါန်းလမ်းပိုင်းနှင့် ပုသိမ် မုံရွာ လမ်းပိုင်းတို့ကို အသုံးပြုကာ စစ်ကြောင်းထိုးလာသည့် စစ် ကောင်စီတပ်ဖွဲ့ဝင်များကို မိုင်းဆွဲတိုက်ခိုက်မှု ၂ ကြိမ် ၊
ဖြတ် တောက် ထိတွေ့တိုက်ခိုက်မှု ၆ ကြိမ်ပြု လုပ်ခဲ့ရာ စစ်ကောင်စီတပ်ဖွဲ့ဝင် ၂၅ ဦးထက်မနည်း သေဆုံး ပြီး ၆၃ ဦး ထက်မနည်း အပြင်းအထန် ထိခိုက် ဒဏ်ရာရရှိခဲ့ကြောင်း သိရသည်။
အမ်း ပဒါန်းလမ်းပိုင်းကတော့ ငဖဲမြို့နယ်ထဲမှာပါ၊
ပုသိမ် မုံရွာလမ်းပိုင်းကတော့ အထက်မင်းလှမြို့ နယ်ထဲဖြစ်ပါတယ်၊
စစ်ကြောင်းတွေ သူတို့ထောက်ပို့ယဉ်တန်းတွေ အမြဲ အဲဒီလမ်းပိုင်းတွေမှာ သွား လာလှုပ်ရှားမူတွေရှိနေပါတယ်။
အခုလက်ရှိက အိမ်စီးကားတွေ အဌားကားတွေ ကုန်တင်ကားတွေ နဲ့ပုံစံဖြတ်သန်းသွားလာ လှုပ်ရှားနေတာတွေရှိပါတယ်။
အဲဒါကြောင့်လည်း အဲဒီလမ်းပိုင်းတွေကို ပြည်သူတွေအနေဖြင့် အသုံးပြုမယ်ဆို တော် လှန်ရေးအဖွဲ့တွေကို ဆက်သွယ်ပြီး အသုံးပြုသွားလာဖို့ လိုအပ်ပါတယ်။
ဟု ပြည်သူ့လွတ်လပ်ရေးအဖွဲ့၊
ပြည်သူ့လွတ်လပ်ရေးတပ် တော် တပ် ဖွဲ့မှ တာဝန်ရှိသူက ရန်ကုန်ခေတ်သစ်သတင်းဌာနထံသို့ ပြောကြား သည်။
အဆိုပါ တိုက်ခိုက်မှုကို ပြည်သူ့လွတ်လပ်ရေးအဖွဲ့၊
ပြည်သူ့လွတ်လပ်ရေးတပ်တော် နှင့် အထက်မင်းလှပြည်သူ့ကာကွယ်ရေးအဖွဲ့တို့ပူးပေါင်းကာ လုပ်ဆောင်ခဲ့ခြင်းဖြစ်ပြီး ထိုသို့ ဖြတ် တောက်တိုက်ခိုက်မှုများပြု လုပ်ရာတွင် ပစ်မှတ်နှင့် မသက်ဆိုင်သော ပြည်သူများအား ထိခိုက်မှု တစုံတရာမဖြစ်စေရန် ထိန်းထိန်းသိမ်းသိမ်းလုပ်ကိုင် ဆောင်ရွက်ခဲ့ရကြောင်း၊
ထို့ကြောင့် များစွာ သော အခက်အခဲများကို ရင်ဆိုင်ခဲ့ရကြောင်း သိရသည်။
ရက်သတ္တပတ်ပေါင်း ၈ ပတ်ကာလအတွင်း စစ်ကောင်စီတပ်က အမ်း ပဒါန်းလမ်းပိုင်းနှင့် ပုသိမ် မုံ ရွာလမ်းပိုင်းအတွင်း ၁၀ ကြိမ်ထက်မနည်း စစ်ကြောင်းထိုးဝင်ရောက်ကာ ပြည်သူ့နေအိမ် ၂ လုံး ကို မီးရှို့ ဖျက်ဆီးခဲ့ပြီး ပြည်သူ ၉ ဦးထက်မနည်းကို ဖမ်းဆီးသွားကြောင်း သိရသည်။
ထို့အပြင် စစ်တပ်က လေကြောင်းဖြင့် စစ်ရေးနှင့် မသက်ဆိုင်သော စာသင်ကျောင်း ၁ ကျောင်း၊
ဘုန်းကြီး ကျောင်း ၁ ကျောင်းကို ဗုံးကျဲတိုက်ခိုက်ခဲ့ပြီး ဒရုန်းဖြင့် ၃ ကြိမ်ထက်မနည်း အရပ်သား ပြည်သူများကို ပစ်မှတ်ထားကာ ဗုံးကျဲတိုက်ခိုက်မှုကြောင့် ပြည်သူ ၁ ဦး သေဆုံးကာ ၅ ဦးထက် မနည်းထိခိုက်ဒဏ်ရာရှိခဲ့ကြောင်း သိရသည်။
ထို့ကြောင့် မကွေးတိုင်း၊
အထက်မင်းလှမြို့နယ်အတွင်း ပုသိမ် မုံရွာ လမ်းပိုင်းအား အသုံးပြု သွား လာနေကြသော ဌာနေပြည်သူများ၊
ကုမ္ပဏီ ဝန်ထမ်းများ၊
သွားလာရေး ဝန်ဆောင်မှုလုပ်ငန်းလုပ် ဆောင်သူများ၊
စေတနာ့ ဝန်ထမ်းများ အနေဖြင့် စစ်တပ်စစ်ကြောင်းဝင်ရောက်မှု သတင်းကို နားစွင့် ကာ သွားလာကြပါရန်နှင့် ပြည်သူ့လွတ်လပ်ရေးအဖွဲ့၊
ပြည်သူ့လွတ်လပ်ရေးတပ်တော် နှင့် အထက်မင်းလှပြည်သူကာကွယ်ရေးအဖွဲ့သို့ စည်းကမ်းတကျ ချိတ်ဆက်သွားလာ ပေးရန် မေတ္တာရပ်ခံထားသည်။
ဓာတ်ပုံ ပြည်သ့ကာကွဝ်ရေးတပ်ဖွဲ့ဝင်များ။
ပုံအဟောင်းဖြစ်ပါသည်။