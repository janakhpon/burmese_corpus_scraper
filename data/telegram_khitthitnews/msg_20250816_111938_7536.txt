မြန်မာနိုင်ငံတစ်ဝန်း တိုက်ပွဲများအတွင်း စစ်ကောင်စီတပ်မှ ဗိုလ်မှူးချုပ်အဆင့် ၂ ဦး အပါအဝင် စစ်အရာရှိ ၁၇ ဦးသေဆုံးပြီး ဒုဗိုလ်မှူးကြီး ၁ ဦးကို စစ်သုံ့ပန်းအဖြစ် ဖမ်းဆီးရရှိ ရန်ကုန်၊
ဇွန် ၆ မြန်မာနိုင်ငံတစ်ဝန်း တိုက်ပွဲများအတွင်း စစ်ကောင်စီတပ်မှ ဗိုလ်မှူးချုပ်အဆင့် ၂ ဦး အပါအဝင် စစ်အရာရှိ ၁၇ ဦးသေဆုံးပြီး ဒုဗိုလ်မှူးကြီး ၁ ဦးကို စစ်သုံ့ပန်းအဖြစ် ဖမ်းဆီးရရှိကြောင်း တော်လှန်ရေးတပ်များ၏ ထုတ်ပြန်ချက်နှင့်ရန်ကုန်ခေတ်သစ်သတင်းဌာန၏ စုစည်းထားသော သတင်းအချက်အလက်များအရ သိရှိရသည်။
မေလအတွင်း စစ်ကောင်စီတပ်မှ အရာရှိနှင့်စစ်သည်အများအပြား တိုက်ပွဲအတွင်း သေဆုံးခြင်း၊
ဗန်းမော်တွင် ရဟတ်ယာဉ် ၂ စီးပစ်ခတ်ခံရပြီး ပျက်ကျ၍ စစ်တပ်မှ အရာရှိနှင့်စစ်သည်အများအပြား သေဆုံးခြင်း အပါအဝင် အရေအတွက်အားဖြင့် များစွာ သေဆုံးခဲ့သော်လည်း ထိပ်ပိုင်းစစ်အရာရှိကြီးနှင့်ထင်သာမြင်သာရှိသော အရာရှိငယ်များ၏ သေဆုံးမှုစာရင်းများကို ပြန်လည်ပြုစုရာတွင် ဗိုလ်မှူးချုပ်အဆင့် ၂ ဦး အပါအဝင် စစ်အရာရှိ ၁၇ ဦးသေဆုံးပြီး ၁ ဦးကို သုံ့ပန်းအဖြစ် ဖမ်းဆီးရရှိမှုကို မှတ်တမ်းတင်နိုင်ခြင်းဖြစ်သည်။
ကရင်နီပြည်၊
ဘောလခဲတိုက်ပွဲတွင် မေ ၆ ရက်နေ့ စစ်ကောင်စီတပ်ဘက်မှ တပ်မ ၆၆ ဗျူဟာမှူး ဗိုလ်မှူးကြီး အောင်ကျော်သက် ခ အုန်းဖေ ၄၄ သည် သေဆုံးသွားခဲ့သည်။
မေလ ၈ ရက်နေ့ ပဲခူးတိုင်း၊
ရွှေကျင်မြိုနယ်၊
ညောင်ခြေတောက်ကျေးရွာရှိ စစ်ကောင်စီ၏ ခမရ ၅၉၈ တပ်ရင်းဌာနချုပ်ကို ၊
နဲ့ ဒရုန်းအဖွဲ့များက တိုက်ခိုက်သိမ်းပိုက်ခဲ့ရာတွင် စစ်ကောင်စီတပ်မှ တပ်ထောက် ဗိုလ်ကြီး ရှိုင်းပြည့်အောင် သေဆုံးသွားခဲ့သည်။
ထို့ပြင် မေလ ၁၈ ရက်နေ့ တောင်ငူလေတပ်စခန်းကို တော်လှန်ရေးတပ်များက ၁၀၇ မမ ရှော့တိုက်ဒုံးဖြင့် ပစ်ခတ် တိုက်ခိုက်ခဲ့ရာတွင် ဒုတိယဗိုလ်မှူးကြီး ၂ ဦးနှင့် ဗိုလ်ကြီး ၂ ဦးသေဆုံးခဲ့ရသည်။
အလားတူပင် မေလ ၁၉ ရက်နေ့ သံတောင်ကြီးမြို့နယ်ရှိ စစ်ကောင်စီ တပ်မတော် ကြည်း သင်တန်းကျောင်းကို ၁၀၇ မမ ရှော့တိုက်ဒုံးဖြင့် ပစ်ခတ်ခဲ့ရာ ဗိုလ်မှူး ၃ ဦးသေဆုံးခဲ့ကြောင်း သိရှိရသည်။
ကချင်ပြည်နယ်၊
ဗန်းမော်မြို့သို့ စစ်ကူလာပို့သော စစ်တပ် ရဟတ်ယာဉ် ၂ စီးကို က ပစ်ခတ်တိုက်ခိုက်ခဲ့ရာ ရဟတ်ယာဉ် ၁ စီးမှာ ရွှေကူမြို့နယ်အတွင်း ပျက်ကျသွားခဲ့ပြီး လေယာဉ် ရဟတ်ယာဉ်မှူး ဗိုလ်ကြီး မျိုးထက်အောင် အပါအဝင် လေတပ်အရာရှိ ၃ ဦး၊
စစ်ဗျူဟာမှူး အပါအဝင် စစ်သား ၁၉ ဦးသေဆုံးခဲ့ရသည်။
ထို့အတူ မေလ ၂၁ ရက်နေ့ နံနက် ၉ နာရီ ၄၀ မိနစ်ခန့်အချန် စစ်ကိုင်းတိုင်း၊
ဆားလင်းကြီးမြို့နယ်၊
ယမ်စီ ဝမ်ပေါင်မှ ကြေးနီတွဲကား အကာအကွယ်ဖြင့် လုံခြုံရေး ယူဖို့ ထွက်လာရန် စစ်တပ်ကို ယင်းမာပင်မြို့နယ် အစပ်ရှိ မြောက်ယမာ တံတားတွင် တော်လှန်ရေး တပ်ဖွဲ့များက မိုင်းဆွဲ တိုက်ခိုက်ခဲ့ရာ စစ်ကောင်စီတပ်မှ ဗိုလ်မှူး ဉာဏ်ထွန်း အပါအဝင် စစ်သား ၅ ဦးသေဆုံးခဲ့သည်။
မေလအတွင်း ထူးခြားဖြစ်စဉ်အဖြစ် ရန်ကုန်မြို့၊
မရမ်းကုန်းမြို့နယ်တွင် မေလ ၂၂ ရက်နေ့ အငြိမ်းစား ဗိုလ်မှူးချုပ် ချိုထွန်းအောင်ကို တော်လှန်ရေးတပ်ဖွဲ့များက ပစ်ခတ်တိုက်ခိုက်ခဲ့ရာ အဆိုပါ ဗိုလ်မှူးချုပ်မှာ ပွဲချင်းပြီးသေဆုံးသွားခဲ့သည်။
ရခိုင်ပြည်နယ်တွင်လည်း မေလ ၂၆ ရက်နေ့ ကျောက်ဖြူမြို့နယ်တွင် ဖြစ်ပွားသော တိုက်ပွဲအတွင်း တပ်မ ၁၁ ဗျူဟာမှူး ဗိုလ်မှူးချုပ် ကျော်မျိုးအောင်မှာ ၏ ပစ်ခတ်မှုကြောင့် သေဆုံးသွားခဲ့ရသည်။
အလားတူပင် ပစ်ခတ်မှုကြောင့် ကျောက်ဖြူတိုက်ပွဲတွင် ခမရ ၅၄၃ မှ ဗိုလ်ကြီး ၁ ဦးမှာလည်း သေဆုံးခဲ့ရသည်။
စစ်အရာရှိကြီးတစ်ဦး စစ်သုံ့ပန်းအဖြစ် ဖမ်းဆီးရရှိမှုအဖြစ် မေလ ၃၀ ရက်နေ့ ရခိုင်ပြည်နယ်၊
ကျောက်ဖြူမြို့ နယ်၊
မင်းတက်တောင်ကျေးရွာတိုက်ပွဲတွင် တိုင်းစစ်ဦးမှူး ပထမတန်း ဒုတိယဗိုလ်မှူးကြီး ကျော်လင်းကြိုင်ကို စစ်သုံ့ပန်းအဖြစ် က ဖမ်းဆီးရရှိခဲ့သည်။