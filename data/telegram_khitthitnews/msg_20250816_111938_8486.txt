အခုထုတ်ပြန်ချက်မှာ ပုံနဲ့တကွဖော်ပြထားတဲ့သူတွေဟာ စစ်ကောင်စီဘက်ကနေပြီးတော့ သတင်း အချက်အလက် နှိုက်ယူဖို့ဆိုပြီးတော့ လွှတ်လိုက်တဲ့ ဒလန်တွေ၊
နောက်ပြီးတော့ တပ်ဖွဲ့ကို စွန့်ခွာပြီး တော့ စစ်ကောင်စီထံ အလင်းဝင်သွားတဲ့သူတွေ ၊
နောက်ပြီးတော့ တပ်ဖွဲ့ကို စွန့်ခွာပြီးနောက် စစ် ကောင်စီရဲ့ဖမ်းဆီးခြင်း ခံရပြီးတော့ ထောက်လှမ်းရေး ယန္တရားမှာ ပါဝင်ပတ်သက်နေတဲ့ သူတွေ ဖြစ် ပါတယ်၊
အချို့သော သူတွေကတော့ စစ်ကောင်စီဘက်က အဓမ္မဖိအားပေးမှုကြောင့် မလွှဲသာ မရှောင်သာ သတင်းနှိုက်နေရတဲ့ လုပ်ငန်းစဉ်တွေ ပါဝင်ပတ်သက်နေကြရသူတွေဖြစ်နိုင်ပေမယ့် ဒီ ထုတ်ပြန်ချက်မှာ ပါထားတဲ့သူအများစုကတော့ လိုလိုလားလားကို ပူးပေါင်းပြီးတော့ စစ်ကောင်စီနဲ့ ဆောင်ရွက်နေတဲ့သူတွေဖြစ်ပါတယ်။
ဟု ပြည်သူ့ကာကွယ်ရေး တပ်မတော် မန္တလေး၏ ပြောရေး ဆိုခွင့် ရှိသူ ကိုအော်စမွန်က ရန်ကုန်ခေတ်သစ်သတင်းဌာနထံသို့ ပြောဆိုသည်။
စစ်ကောင်စီ၏ ထောက်လှမ်းရေးယန္တရားတွင် အဓိကနေရာမှ ပါဝင်ခဲ့သူများမှာ ရဲသွေး ခ ခ ချစ်ရအောင် ၊
ကျော်ဇင်ထက် ခ ဘစော ၊
ပန်းအိဖြူ ခ ဟယ်ရီကျော် ၊
မေမြတ်နိုး ခ ၊
ပိုင်အာကာဦး ခ ပိုင်ပိုင် ၊
ကြယ်စင်လင်း ခ ဂျူးလစ် ၊
ကျော်ပြည့်အောင် ခ တို့ဖြစ်ကြောင်း သိရသည်။
ထိုသို့ စုံစမ်း ဖော်ထုတ်မှု အတွင်း တချို့သူများသည် စစ်ကောင်စီ၏ တပ်ပြေးရန် လိမ်လည်လှည့်ဖျားစည်းရုံးမှုကို ယုံမှတ်ကာ တပ်ပြေးမှု ကျူးလွန်စဉ် ဖမ်းဆီးခံရပြီး အတင်းအကျပ် ဖိအားပေး ခံရမှုကြောင့် မလွှဲသာမရှောင်သာ လုပ်ကိုင်ဆောင်ရွက်နေရသူများ ရှိနိုင်သော်လည်း အချို့သောသူများသည် စစ်ကောင်စီနှင့် လိုလို လားလား ပူးပေါင်းဆောင်ရွက်နေသည်ကို တွေ့ရှိရကြောင်း သိရှိရသည်။
ဒီလူတွေကို ဖမ်းဆီးနိုင်ရေးနဲ့ပတ်သက်ပြီးတော့ ကျနော်တို့ဆက်လက်လုပ်ဆောင်သွားဖို့ရှိတယ်၊
မိတ် ဖက်တော်လှန်ရေးအဖွဲ့တွေရဲ့အကူအညီကိုယူပြီးတော့ ဖမ်းဆီးနိုင်ရေးလုပ်ဆောင်သွားဖို့ရှိပါ တယ်၊
လက်ရှိအချိန်မှာတော့ စစ်ကောင်စီရဲ့ ထောက်လှမ်းရေး ယန္တရားထဲက အစိတ်အပိုင်း တစ် ချို့ကို ဖမ်း ဆီးထိန်းသိမ်းထားပြီး ဖြစ်ပါတယ်၊
ဒါကတော့ အချိန်တစ်ခုရောက်ရင် ထပ်ပြီးတော့ ချပြသွားဖို့ရှိပါ တယ်၊
ဟု ပြည်သူ့ကာကွယ်ရေး တပ်မတော် မန္တလေး၏ ပြောရေး ဆိုခွင့် ရှိသူ ကိုအော်စမွန်က ပြောကြားသည်။
တပ်ပြေးရဲဘော်များမှတစ်ဆင့် တပ်ဖွဲ့ဝင်များထံ ဆက်သွယ်ပြီး ပစ္စည်းပို့မည်ဟု ဆိုကာ တည်နေရာများကို ထောက်လှမ်းစုံစမ်းခြင်း၊
တပ်ဖွဲ့ဝင်အမျိုးသမီးများ၏ အကောင့်အတု များ ဖန်တီးကာ ဆက်သွယ်ချိတ်ဆက်၍ သတင်းအချက်အလက်များ ထောက်လှမ်းခြင်း၊
တပ်ပြေး ရဲဘော်များ အနေဖြင့် တပ်ဖွဲ့ဝင်များထံ လာရောက်လည်ပတ်မည်ဟု လိမ်လည်လှည့်ဖျားကာ တည်နေရာများ ထောက်လှမ်းစုံစမ်းခြင်း၊
ဆေးကုသမှုခံယူနေသော တပ်ဖွဲ့ဝင်များအား လူနာမေးရန် သို့မဟုတ် တပ်ဖွဲ့ဝင်များ၏ မိတ်ဆွေအပေါင်းအသင်း ဟန်ဆောင်၍ လိမ်လည်လှည့်ဖျားကာ ဆေးရုံတည်နေရာများ၊
တပ်တည်တပ်လှုပ်များ ထောက်လှမ်းစုံစမ်းခြင်း၊
တပ်ဖွဲ့ဝင်များကို သမီး ရည်းစားပုံစံမျိုး ချဉ်းကပ်ကာ သတင်းအချက်အလက်များ ရယူထောက်လှမ်းခြင်းတို့ဖြင့် သတင်းနှိုက် ယူလေ့ရှိကြောင်း သိရသည်။
ထို့ပြင် တပ်ရင်းအသစ် ဖွဲ့စည်းထားသည်ဟု လိမ်လည်ကာ တပ်ပြောင်းရွှေ့ရန် စည်းရုံးလှုံ့ဆော်၍ ထောက်ချောက်ဆင် ဖမ်းဆီးခြင်း၊
ကျောက်ဆည်ခရိုင် ၊
ကျောက်ဆည်ခရိုင်တပ်ရင်း ၂ အ မည်အား အလွဲသုံးစားပြု၍ တပ်ပြောင်းရွှေ့ရန် စည်းရုံးကာ ထောက်ချောက်ဆင်ဖမ်းဆီး လျက်ရှိ ကြောင်း သိရှိရသည်။