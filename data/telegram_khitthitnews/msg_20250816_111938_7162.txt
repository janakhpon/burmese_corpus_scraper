ကျိုက်မ ရောနှင့် ကော့ကရိတ်မြို့နယ် အစပ်ရှိ ပန်ရပ် ကျေးရွာ နေအိမ်စာသင်ကျောင်းကို စစ်တပ်က လေယာဉ်ဖြင့် ဗုံးကျဲမှု ကလေးငယ် ၁ ဦးအပါအဝင် ၄ ဦးသေဆုံးပြီး ၁၀ ဦးထက်မနည်း ဒဏ်ရာရ ရန်ကုန် ၊
ဇွန် ၉ မွန်ပြည်နယ် ကျိုက်မ ရောမြို့နယ်နှင့် ကော့ကရိတ်မြို့နယ်အစပ် ပန်ရပ် ကျေးရွာရှိ ကလေးများကို စာသင်ကြားပေးနေသည့် နေအိမ်စာသင်ကျောင်းကို အကြမ်းဖက် စစ်တပ်က လေယာဉ်ဖြင့် ဗုံးကျဲချခဲ့ရာ ကလေးငယ် ၁ ဦးအပါအဝင် ၄ ဦးသေဆုံးသွားကြောင်း ဒေသပြည်သူများက ရန်ကုန်ခေတ်သစ်သတင်းဌာနသို့ ပြောကြားသည်။
ယနေ့ ဇွန်လ ၉ ရက်နေ့ မွန်းလွဲ ၂ နာရီခွဲအချိန် တိုက်ပွဲဖြစ်ပွားခြင်းမရှိဘဲ အကြမ်းဖက်စစ်တပ်က ပန်ရပ်ကျေးရွာအတွင်းရှိ နေအိမ်စာသင်ကျောင်းကို လေယာဉ်ဖြင့် ဗုံး ၃ လုံးကျဲချခဲ့ကြောင်း၊
ဗုံးကျဲချမှုကြောင့် ကလေးငယ် ၁ ဦး၊
အမျိုးသား ၁ ဦးနှင့် အမျိုးသမီး ၂ ဦး စုစုပေါင်း ၄ ဦး သေဆုံးကာ အများအပြားထိခိုက်ဒဏ်ရာရရှိခဲ့ခြင်း ဖြစ်ကြောင်း သိရှိရသည်။
ကိုယ်ထူကိုယ်ထ ကျောင်းပါ။
လွန်ခဲ့တဲ့ရက် တွေက စာသင် ကျောင်းမှာပဲ စာသင်နေတာပါ။
ဒါပေမယ့် လေယာဥ် ကြောက်လို့ နေအိမ်ကို ရွှေ့ပြီး စာသင်နေတုန်း လေယာဉ်နဲ့ ဗုံးလာကျဲပြီး လာ ဆော်သွားတာ။
စာသင်တဲ့ အိမ်ကိုပဲ ဗုံးတည့်တည့်လာချတာ ဟု ဒေသပြည်သူတစ်ဦးက ရန်ကုန်ခေတ်သစ်သတင်းဌာနသို့ ပြောကြားသည်။
အကြမ်းဖက်စစ်ကောင်စီ၏ ဗုံးကျဲတိုက်ခိုက်မှုကြောင့် နေအိမ် ၃ လုံးလည်း ထိခိုက်ပျက်စီးခဲ့ကြောင်း သိရှိရသည်။