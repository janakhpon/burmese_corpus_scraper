သို့ရာတွင် ၂၀၂၄ ခုနှစ်မှစတင်၍ ကုမ္ပဏီက ရရှိထားသော စီမံကိန်းတချို့ကို စစ်ကောင်စီက ပြန်လည် ရုပ်သိမ်းမှုများရှိခဲ့ပြီး အထူးသဖြင့် ရုရှားနိုင်ငံနှင့်ဆောင်ရွက်နေသော နူကလီးယား လျှပ်စစ်ဓာတ်အားပေးစက်ရုံ တည်ဆောက်ရေး ရှေ့ပြေးစီမံကိန်းတွင် ကုမ္ပဏီလုပ်ပိုင်ခွင့်ရရှိထားမှုကို ရုပ်သိမ်းသွားခဲ့သည်ဟု ဆိုသည်။
နူကလီးယား ဓာတ်အားပေးစက်ရုံ ရှေ့ပြေးစီမံကိန်းမှာ ကုမ္ပဏီအစား တပ်ချုပ်သား လူယုံ ဦးမောင်မောင်နိုင်တို့ ကုမ္ပဏီကို အစားထိုးလိုက်တာရှိတယ်။
အဲဒါ ၂၀၂၄ ခုနှစ် နှစ်စပိုင်းမှာဖြစ်တာ။
ဗိုလ်ချုပ်ကြီး မိုးအောင် ရေချုပ်ကနေ အနားပေးခံရတဲ့အချိန်ပဲ။
ဟု နေပြည်တော်စစ်ဘက်သတင်းရင်းမြစ်က ဆိုသည်။
ဗိုလ်ချုပ်ကြီး မိုးအောင် ရာထူးမှ ဖြုတ်ပယ် အနားပေးခံရမှုသည် တချိန်က စီးပွားရေးအင်အားကြီးမားခဲ့သော ဦးအောင်သောင်း၏ စီးပွားရေးအင်ပါယာ ကျဆုံးခန်း သို့မဟုတ် နိဂုံးချုပ်မည်ကို စောင့်ကြည့်ရမည်ဖြစ်ပြီး လက်ရှိ ဘဏ်မှာလည်း စစ်ကောင်စီဗဟိုဘဏ်၏ တင်းကျပ် စောင့်ကြည့် အရေးယူမှုများကို ခံထားရကြောင်း သိရှိရသည်။
၂၀၂၄ ခုနှစ် ဇူလိုင်လအတွင်း ဘဏ် အပါအဝင် ပုဂ္ဂလိကဘဏ် ၇ ခုကို အိမ်ရာချေးငွေများ များစွာ ထုတ်ချေးရာတွင် ဗဟိုဘဏ်သတ်မှတ် ရာခိုင်နှုန်းထက် ကျော်လွန် ထုတ်ချေးမှုဖြင့် အရေးယူခဲ့ပြီး ဘဏ်က ဗဟိုဘဏ် သတ်မှတ်ရာခိုင်နှုန်းထက် ၃ ဒသမ ၃၈ ရာခိုင်နှုန်း ကျော်လွန်ထုတ်ချေးခဲ့သဖြင့် အရေးယူခဲ့ရသည်။
ထို့ပြင် အမေရိကန်ဒေါ်လာတန်ဖိုး မြင့်တက်အောင် ဆွဲတင်သည်ဟုဆိုကာ ဗဟိုဘဏ်က ပုဂ္ဂလိကဘဏ်များကို စောင့်ကြည့်အရေးယူ သတိပေးရာတွင် ဗိုလ်ချုပ်ကြီး မိုးအောင်တို့ ညီအစ်ကိုများ လုပ်ကိုင်နေသော ဘဏ်လည်းပါဝင်ခဲ့သည်။
ဗိုလ်ချုပ်ကြီး မိုးအောင်သည် အာဏာရှင်ဟောင်း သန်းရွှေ၏ လူယုံ စက်မှု ဝန်ကြီးဟောင်း အောင်သောင်း၏ သားဖြစ်ကာ စစ်တက္ကသိုလ် အပတ်စဉ် ၂၈ ကျောင်းဆင်းဖြစ်သည်။
၂၀၂၁ ခုနှစ်တွင် ဗိုလ်ချုပ်ကြီး မိုးအောင် သည် ကာကွယ် ရေးဦးစီးချုပ် ရေ ဖြစ်လာခဲ့ပြီး ၂၀၂၄ ခုနှစ် ဇန်နဝါရီလ ၈ ရက်နေ့ အကြမ်းဖက်မင်းအောင်လှိုင်က ဗိုလ်ချုပ်ကြီး မိုးအောင်ကို ရေချုပ်တာဝန်မှ အနားပေးခဲ့ပြီး ၂၀၂၄ ခုနှစ် ဇန်နဝါရီလ ၉ ရက်နေ့တွင် အမျိုးသား လုံခြုံရေး အကြံပေးနှင့် နိုင်ငံတော် စီမံအုပ်ချုပ်ရေးကောင်စီ ဥက္ကဋ္ဌရုံး ဝန်ကြီးဌာန အမှတ် ၄ နှင့် အမှတ် ၁ ဝန်ကြီးအဖြစ် ခန့်အပ်ခဲ့သည်။
ယင်းနောက် ၂၀၂၅ ခုနှစ် ဇူလိုင်လမှစတင်ပြီး ဗိုလ်ချုပ်ကြီး မိုးအောင်သည် လူမြင်ကွင်းမှ ပျောက်ကွယ်ကာ ရာထူးတာဝန်များမှ ဖြုတ်ပယ် အနားပေးခံခဲ့ရခြင်းဖြစ်သည်။