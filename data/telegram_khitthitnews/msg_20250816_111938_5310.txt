အင်္ဂပူမြို့နယ်၊
စည်ပင်ကျေးရွာအုပ်စု အုပ်ချုပ်ရေးမှူး ဦးစိုးက တူအရင်းကို စစ်မှုထမ်းတပ်သားအဖြစ် ထည့်သွင်းစဉ် စစ်သားများက ဝိုင်းဝန်းထိုးကြိတ်ရိုက်နှက်၍ သေဆုံးခဲ့ပြီး စစ်တပ်က အလောင်းပြန်လာပို့ ရန်ကုန်၊
ဇွန် ၂၁ ဧရာ၀တီတိုင်း၊
အင်္ဂပူမြို့နယ်၊
စည်ပင်ကျေးရွာအုပ်စု အုပ်ချုပ်ရေးမှူး ဦးစိုးက တူအရင်းဖြစ်သူကို စစ်မှုထမ်းတပ်သားအဖြစ် ထည့်သွင်းစဉ် စစ်သားများက ဝိုင်းဝန်းထိုးကြိတ်ရိုက်နှက်၍ သေဆုံးသွားခဲ့ပြီး စစ်တပ်က အလောင်းပြန်လာပို့သွားကြောင်း ဒေသပြည်သူများက ရန်ကုန်ခေတ်သစ်သတင်းဌာနထံသို့ ပြောဆိုသည်။
အင်္ဂပူမြို့နယ်၊
စည်ပင်ကျေးရွာအုပ် အုပ်ချုပ်ရေးမှူး ဦးစိုးက ၎င်း၏ ညီအရင်းဖြစ်သူ ဦး ညွန့်ရွှေ၏ သားဖြစ်သူကို တစ်ချိန်လုံး အရက်သောက်နေသည်ဟုဆိုကာ စစ်မှုထမ်းတပ်သားအဖြစ် ထည့်သွင်းလိုက်ကြောင်း၊
ဇွန်လ ၁၄ ရက်နေ့ စစ်မှုထမ်းအပတ်စဉ် ၁၄ တက်ရန် စစ်တပ်က အုပ်ချုပ်ရေးမှူး ဦးစိုး၏ တူဖြစ်သူကို လာရောက် ခေါ်ဆောင်သွားခဲ့ကြောင်း၊
ဇွန်လ ၁၆ ရက်နေ့ နံနက်ပိုင်းတွင် ကျေးရွာအုပ်ချုပ်ရေးမှူး ဦးစိုး၏ တူဖြစ်သူ အလောင်းကို စစ်တပ်က ကျေးရွာသို့ ပြန်လည်ပို့ဆောင်ပြီး တစ်ကိုယ်လုံးတွင်ဒဏ်ရာများ ပြည့်နှက်နေကြောင်း သိရှိရသည်။
စည်ပင်ကျေးရွာအုပ်ချုပ်ရေးမှူး ငစိုးက သူ့တူအရင်း အရက်ကြောင်နေတဲ့ကောင်ကို စစ်မှုထမ်းဖို့ဆိုပြီး အပတ် စဉ် ၁၄ မှာ ထည့်တာ။
အုပ်ကြီး ငစိုးရဲ့ ညီဖြစ်တဲ့ ညွှန့်ရွှေရဲ့သား သူ့တူအရင်းကို စစ်မှုထမ်း ပြန်ထည့်တာနော်။
အဲဒါ ဇွန်လ ၁၆ ရက်နေ့ မှာ စစ်ကားနဲ့ အလောင်းလာပို့တယ်။
စစ်တပ်ကတော့ အရက်အဆီကို ရေမရောဘဲ မှားသောက်မိလို့သေတာလို့ ပြောတယ်။
ဒါပေမယ့် အလောင်းမှာ ဖူးရောင်ညိုမည်းဒဏ်ရာတွေ အပြည့်ပဲ။
၀ိုင်းရိုက်လို့ သေသွားတာပါ။
နောက်မှ စစ်သားတစ်ဦးပြောတာက အရက်ကြောင်ပြီး ပေါက်ကရတွေ ပြောလို့ တပ်က စစ်သားတွေက ၀ိုင်းထိုးကြရင်း လက်လွန်သေသွားတာ ဟု စည်ပင်ကျေးရွာအုပ်စုမှ ဒေသပြည်သူတစ်ဦးက ရှင်းပြသည်။
စစ်တပ်က စစ်မှုထမ်းခိုင်းရန် ခေါ်ဆောင်သွားပြီးနောက် ၂ ရက်အကြာတွင် အလောင်းပြန်လာပို့ခြင်းဖြစ်သော် လည်း ကျန်ရစ်သူမိသားစုမှာ တိုင်ကြားမှုများ မလုပ်ရဲကြောင်း၊
စစ်တပ်က ပြောသည့်အတိုင်း အရက်ဆီသောက် ၍ သေဆုံးသည်ဟုသာ လက်ခံ၍ သေဆုံးသူကို သဂြိုလ်လိုက်ရကြောင်း သိရှိရသည်။
အင်္ဂပူမြို့နယ်တွင် နှင့် တပ်များ ဝင်ရောက်လာနိုင်သည်ဟုဆိုကာ စစ်တပ်က စစ်မှုထမ်းတပ်သားသစ်များအဖြစ် လူငယ်များကို ဖမ်းဆီးခြင်း၊
ပေါ်တာဆွဲခြင်းများကို အကြီးအကျယ်လုပ်ဆောင်နေသော မြို့နယ်တစ်ခုဖြစ်ကြောင်း ဒေသပြည်သူများက ပြောဆိုကြသည်။
ဓာတ်ပုံ ဇွန်လ ၁၆ ရက်နေ့ ဖွင့်လှစ်ခဲ့သည့် စစ်မှုထမ်းအပတ်စဉ် ၁၄ တွင် စစ်သားအဖြစ် စုဆောင်းခံရသော လူငယ်များ။