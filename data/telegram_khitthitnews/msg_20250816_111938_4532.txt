လယ်ဒိုမြို့နယ်ရှိ ကျေးရွာများကို စစ်တပ်က လေယာဉ်ဖြင့် ဗုံးကျဲ တိုက်ခိုက်မှု အသက် ၂ နှစ် အရွယ် ကလေးငယ် ၂ ဦး အပါအဝင် ပြည်သူ ၅ ဦး ထိခိုက် ဒဏ်ရာရပြီး နေအိမ် ၉ လုံး ပျက်စီး ရန်ကုန်၊
ဇွန် ၃၀ ပဲခူးတိုင်း၊
လယ်ဒိုမြို့နယ်အတွင်း ကျေးရွာများကို အကြမ်းဖက် စစ်တပ်က လေယာဉ်ဖြင့် ဗုံးကျဲ တိုက်ခိုက်ခြင်းကြောင့် အသက် ၂ နှစ် အရွယ် ကလေးငယ် ၂ ဦး အပါအဝင် ပြည်သူ ၅ ဦး ထိခိုက် ဒဏ်ရာရပြီး နေအိမ် ၉ လုံး ပျက်စီးခဲ့ကြောင်း ဗဟိုက သတင်းထုတ်ပြန် ထားသည်။
ဇွန်လ ၂၈ ရက်နေ့ မွန်းလွဲ ၁ နာရီ ၂၂ မိနစ်ခန့်တွင် လယ်ဒိုမြို့နယ် အတွင်း ဟင်္သာဝဲကျေးရွာအတွင်းကို အကြမ်းဖက် စစ်တပ်က လေယာဉ်ဖြင့် ဗုံးကျဲ တိုက်ခိုက်ခြင်းကြောင်း သိရသည်။
အကြမ်းဖက် စစ်တပ်၏ လေကြောင်း တိုက်ခိုက်မှုအတွင်း ဟင်္သာဝဲကျေးရွာအတွင်း နေထိုင်သော အသက် ၂၂ နှစ်အရွယ် ကိုချစ်တုံး ၊
အသက် ၃၆ နှစ် အရွယ် နော်ဒေါင်းရွှေ ၊
အသက် ၂ နှစ်အရွယ် နော်လှအယ်ဖော ၊
အသက် ၁၂ နှစ်အရွယ် ဝါဆိုဦးနှင့် အသက် ၂ နှစ် အရွယ် စောဒီထူး တို့ ၅ ဦး ထိခိုက်ဒဏ်ရာ ရရှိကာ နေအိမ် ၉ လုံး ထိခိုက် ပျက်စီးခဲ့ကြောင်း သိရှိရသည်။