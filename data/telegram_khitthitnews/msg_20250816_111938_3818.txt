စစ်ကောင်စီ၏ တောင်ငူ ကေတုမတီ လေတပ်စခန်းကို ၁၀၇ မမ ရှော့တိုက်ဒုံး ၁၁ လုံးဖြင့် ၂ ကြိမ် ပစ်ခတ် တိုက်ခိုက် ရန်ကုန်၊
ဇူလိုင် ၉ ပဲခူးတိုင်း၊
တောင်ငူမြို့နယ်ရှိ အကြမ်းဖက် စစ်တပ်၏ ကေတုမတီ လေတပ်စခန်းကို ၁၀၇ မမ ရှော့တိုက်ဒုံး ၁၁ လုံးဖြင့် ၂ ကြိမ် ပစ်ခတ် တိုက်ခိုက်ခဲ့ကြောင်း အဖွဲ့မှ တာဝန်ရှိသူတစ်ဦးက ရန်ကုန်ခေတ်သစ် သတင်းဌာနထံသို့ ပြောဆိုသည်။
ဇူလိုင်လ ၈ ရက်နေ့ နံနက် အစောပိုင်း ၄ နာရီ ၃၃ မိနစ်ခန့်တွင် ကေတုမတီ လေတပ်စခန်းကို တော်လှန်ရေး တပ်ဖွဲ့များက ၁၀၇ မမ ရှော့တိုက်ဒုံး ၁၂ လုံးပစ်ခတ်ခဲ့ရာ ၄ လုံးသာ အောင်မြင်စွာပစ်ခတ်နိုင်ခဲ့ပြီး အကြမ်းဖက် စစ်ကောင်စီဘက်မှလည်း ပြန်လည် ပစ်ခတ်မှုများကြောင့် ပြန်လည်ဆုတ်ခွာခဲ့ရကြောင်း၊
ယင်းနေ့ ည ၁၁ နာရီ ၅၅ မိနစ်ခန့်တွင်လည်း အကြမ်းဖက် စစ်တပ်က လက်နက်ကြီးများဖြင့် ပစ်ခတ်နေသည့်ကြားမှ တော်လှန်ရေး တပ်ဖွဲ့များက ကေတုမတီ လေတပ်ကို ၁၀၇ မမ ရှော့တိုက်ဒုံး ၈ လုံးထပ်မံ သွားရောက်ပစ်ခတ်ခဲ့ရာ ၇ လုံးသာ လေတပ်အတွင်း အောင်မြင်စွာ ပစ်ခတ်နိုင်ခဲ့ကြောင်း သိရသည်။
ထို တောင်ငူလေတပ် စခန်းဌာနချုပ်သည် ကရင်ပြည်နယ်၊
ကရင်နီ၊
ရှမ်းတောင် ရှိတော်လှန်ရေးအင်အားစုများ၊
စစ်ရှောင်ပြည်သူ လူထုကို နေ့စဉ် ဗုံးကျဲ သတ်ဖြတ်နေသော လေယာဉ်များ ထားရှိသည့် လေတပ်စခန်း တစ်ခုဖြစ်သောကြောင့် ယခုကဲ့သို တိုက်ခိုက်ခဲ့ရခြင်းဖြစ်ကြောင်း သိရှိရသည်။
ယင်း တိုက်ခိုက်မှုကို ၏ အဖြစ် လုပ်ဆောင်ခဲ့ခြင်းဖြစ်ပြီး ရှော့တိုက်ဒုံးများသည် တောင်ငူလေတပ် အတွင်းကျရောက် ပေါက်ကွဲကာ ထပ်ဆင့်ပေါက်ကွဲသံများ ကြားရကြောင်း၊
နောက်ဆက်တွဲ ထိခိုက် ပျက်စီးမှုများကို ထပ်မံ ထုတ်ပြန်သွားမည်ဖြစ်ကြောင်း သိရသည်။
ပစ်တာက ၁၂ လုံးပါ။
၁၁ လုံးအောင်ပါတယ်။
ဒီတစ်ခေါက်မစ်ရှင်ကတော့ တနေ့တည်းကို တနေရာတည်းကို ၂ ကြိမ်ပစ်ရတဲ့အတွက် အခက်အခဲနဲ့ အန္တရာယ်တော့ အတော်များပါတယ်။
ဒုတိယအကြိမ်မှာက မပစ်ခင်မှာကတည်းက စစ်ကောင်စီဘက်က လက်နက်ကြီးနဲ့ရမ်းပစ်နေတာ ဟု အဖွဲ့မှ တာဝန်ရှိသူက ပြောဆိုသည်။
အဆိုပါ တိုက်ခိုက်မှုကို အဖွဲ၏ ဦးဆောင်စီမံမှုဖြင့် ၊
သံတောင်မြောက်ပိုင်း အထူးဒေသအဖွဲတိုသည် တပ်မဟာ ၂၊
တပ်ရင်း ၅ နှင့် ပူးပေါင်းလုပ်ဆောင်ခဲ့ခြင်းဖြစ်ကြောင်း သိရသည်။