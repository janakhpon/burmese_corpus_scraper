လောင်းလုံးတွင် ရှစ်လေးလုံးနေ့ အထိမ်းအမှတ်အဖြစ် အကြမ်းဖက် စစ်အုပ်စု၏ ရွေးကောက်ပွဲအလိုမရှိကြောင်း ချီတက် ဆန္ဒပြ ရန်ကုန်၊
ဩဂုတ် ၈ တနင်္သာရီတိုင်း၊
လောင်းလုံးမြို့နယ်တွင် ယနေ့ သြဂုတ်လ ၈ ရက်နေ့၌ အကြမ်းဖက် စစ်အုပ်စု၏ ရွေးကောက်ပွဲအလိုမရှိကြောင်း လောင်းလုံးမြို့နယ်အတွင်း ပြည်သူလူထု၏ ဆန္ဒထုတ်ဖော်ပွဲ နှင့် ၃၇ နှစ်မြောက် ၈၈၈၈ နေ့ အထိမ်းအမှတ်ချီတက်ပွဲအား လောင်းလုံးမြို့နယ်အတွင်း ပြုလုပ်ခဲ့ကြောင်း သိရသည်။
ဆန္ဒထုတ်ဖော်ပွဲတွင် မြို့နယ်အတွင်းရှိ ပြည်သူရာချီပါဝင်ခဲ့ပြီး အကြမ်းဖက်စစ်အုပ်စု၏ ရွေးကောက်ပွဲအလိုမရှိ ၊
စစ်အာဏာရှင်စနစ်အလိုမရှိ ၊
ဖက်ဒရယ်ဒီမိုကရေစီရရှိရေး တို့အရေး စသည့်ကြွေးကြော်သံများဖြင့် ချီတက်ဆန္ဒထုတ်ဖော်ခဲ့ကြောင်း သိရှိရသည်။