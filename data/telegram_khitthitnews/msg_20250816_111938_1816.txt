စဉ့်ကူး၊
လက်ပန်လှရဲစခန်းနှင့် ရွှေပန်းတောကျေးရွာကို စစ်တပ်က လေယာဉ်ဖြင့် ဗုံးကျဲမှု အကျဉ်းသားနှင့်သံသယ တရားခံ ၂၂ ဦးနှင့် ပြည်သူ ၂ ဦး စုစုပေါင်း ၂၄ ဦး သေဆုံး ရန်ကုန်၊
ဇူလိုင် ၃၀ မန္တလေးတိုင်း၊
စဉ့်ကူးမြို့နယ်၊
လက်ပန်လှရဲစခန်းနှင့် ရွှေပန်းတောကျေးရွာကို စစ်တပ်က လေယာဉ်ဖြင့် ဗုံးကျဲမှု အကျဉ်းသားနှင့်သံသယ တရားခံ ၂၂ ဦး သေဆုံးကြောင်း ပြည်သူ့ကာကွယ်ရေးတပ်မတော် မန္တလေး က သတင်းထုတ်ပြန်သည်။
ဇူလိုင်လ ၂၉ ရက်နေ့ ညနေပိုင်း စဉ့်ကူးမြိုနယ် လက်ပန်လှကျေးရွာရှိ ရဲစခန်းနှင့် ရွှေပန်တောကျေးရွာတို့ကို လေကြောင်းတိုက် ခိုက်မှုများ ပြုလုပ်ခဲ့ကြောင်း၊
လက်ပန်လှရဲစခန်းကို လေကြောင်းတိုက်ခိုက်မှုကြောင့် ပြစ်ဒဏ်ကျ အကျဉ်းသားများနှင့် စစ်ဆေးနေဆဲ သံသယတရားခံများဖြစ်သော အမျိုးသား ၂၁ ဦး နှင့် အမျိုးသမီး ၁ ဦး အသက်ဆုံးရှုးခဲ့ရပြီး ထိခိုက်ဒဏ်ရာရသူ ၃၀ ဝန်း ကျင်ရှိခဲ့ကြောင်း သိရှိရသည်။
ထို့အပြင် ရွှေပန်းတောကျေးရွာကို လေကြောင်းတိုက်ခိုက်မှုအတွင်း ပြည်သူ အမျိုးသား ၁ ဦးနှင့် အမျိုးသမီး ၁ ဦး အသက်ဆုံးရှုးခဲ့ရကြောင်း၊
အကြမ်းဖက် စစ်ကောင်စီက ပြည်သူကို ပစ်မှတ်ထား၍ လေကြောင်းတိုက်ခိုက်မှုများ ဆက်တိုက်ပြုလုပ်လျက်ရှိပြီး စစ်ရာဇဝတ်မှုများကို ပေါ်ပေါ်ထင်ထင် ကျူးလွန်လျက်ရှိကြောင်း ပြည်သူ့ကာကွယ်ရေးတပ်မတော် မန္တလေး က သတင်းထုတ်ပြန်ထားသည်။
တိုက်ပွဲဖြစ်တာမရှိပါဘူး။
လေယာဉ်ဝဲလာပြီးတော့ ဗုံးကျဲချသွားတာ ဟု စဉ့်ကူးမြို့နယ်၊
လက်ပန်လှကျေးရွာမှ ပြည်သူတစ်ဦးက ယမန်နေ့ ညပိုင်း ရန်ကုန်ခေတ်သစ်သတင်းဌာနထံသို့ ပြောဆိုသည်။