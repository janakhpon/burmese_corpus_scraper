ရွှေဘိုမြို့နယ်တွင် စစ်ကောင်စီ၏ စစ်စခန်းကြီး ၄ ခုကို သိမ်းပိုက်ရရှိပြီး ဒုတပ်ရင်းမှူး ဗိုလ်မှူး ချမ်းလွင်မောင်ကို အရှင်ဖမ်းမိ၊
စစ်သား ၉ ဦးသေဆုံးပြီး လက်နက်ခဲယမ်းအများအပြားလည်း သိမ်းပိုက်ရရှိ ရန်ကုန်၊
ဇူလိုင် စစ်ကိုင်းတိုင်း၊
ရွှေဘိုမြို့နယ်တွင် စစ်ကောင်စီ၏ စစ်စခန်းကြီး ၄ ခုဖြစ်သည့် ဟင်္သာကြီးကျေးရွာပျူစခန်း၊
ဘိုးနတ်တောင်စခန်း၊
တောင်လှဗျူဟာစခန်းနှင့် ဘိုးထွန်းကျော်ဗျူဟာတို့ကို သိမ်းပိုက်ရရှိပြီး ဒုတပ်ရင်းမှူး ဗိုလ်မှူး ချမ်းလွင်မောင်ကို အရှင်ဖမ်းမိကာ စစ်သား ၉ ဦးသေဆုံးခဲ့ကြောင်း မှ တာဝန်ရှိသူတစ်ဦးက ရန်ကုန်ခေတ်သစ်သတင်းဌာနထံသို့ ပြောဆိုသည်။
ဇူလိုင်လ ၄ ရက်နေ့ ရွှေဘိုမြို့နယ်၊
ကျောက်မြောင်းမြို့၊
ဟင်္သာကြီးပျူစောထီးကျေးရွာ စစ်စခန်းနှင့် ဘိုးနတ်တောင် ဗျူဟာစစ်စခန်းကုန်းတို့ကို တော်လှန်ရေးတပ်များက တစ်ပြိုင်နက်တည်း ထိုးစစ်ဆင် တိုက်ခိုက်ခဲ့ကြောင်း၊
စစ်ကောင်စီတပ်ဘက်မှ တိုက်လေယာဉ်ဖြင့် ဗုံးကျဲ၍ ခုခံနေသည့်ကြားမှ ဇူလိုင် လ ၄ ရက်နေ့ မွန်းလွဲ ၂ နာရီ ၃၀ မိနစ်အချိန် ဒုတပ်ရင်းမှူး ဗိုလ်မှူး ချမ်းလွင်မောင် ဦးဆောင်နေသော ဟင်္သာကြီး ပျူစောထီးစစ်စခန်းကုန်းနှင့် တစ်ရွာလုံးကို အပြီးသတ် တိုက်ခိုက်သိမ်းပိုက်နိုင်ခဲ့ကြောင်း၊
ဗိုလ်မှူး ချမ်းလွင်မောင်ကိုလည်း အရှင်ဖမ်းဆီးရရှိခဲ့ကြောင်း၊
အဆိုပါ ပျူစောထီးစခန်းမှ စစ်တပ်မှာ မခေါက်ကျေးရွာသို့ ထွက်ပြေးသွားကြောင်း သိရှိရသည်။
ထို့နောက် ယင်းနေ့ ညနေ ၃ နာရီ အချိန် စစ်ကောင်စီ၏ အရာရှိ ဦးဆောင်နေသော ဘိုးနတ်တောင် ဗျူဟာကုန်းစခန်းကို ထပ်မံ တိုက်ခိုက်သိမ်းပိုက်နိုင်ခဲ့ကြောင်း၊
ဘိုးနတ်တောင် ဗျူဟာကုန်းစခန်းမှ စစ်တပ်မှာ တောင်လှဗျူဟာကုန်းကို ဆုတ်ခွာထွက်ပြေးသွားခဲ့ကြောင်း၊
တော်လှန်ရေးတပ်များက ထပ်မံ၍ တောင်လှဗျူဟာစခန်းကုန်းကို ဆက်လက်ထိုးစစ်ဆင် တိုက်ခိုက်ခဲ့ရာ ဇူလိုင်လ ၄ ရက်နေ့ တစ်ရက်လုံး တိုက်ပွဲဖြစ်ပွားခဲ့ကြောင်း၊
ဇူလိုင်လ၅ ရက်နေ့ နံနက်အစောပိုင်းတွင် တတိယမြောက် တောင်လှဗျူဟာစခန်းကုန်းကို အပြီးသတ်တိုက်ခိုက်သိမ်းပိုက်ခဲ့ကြောင်း သိရှိရသည်။
အလားတူ ဇူလိုင်လ ၇ ရက်နေ့ ညနေ ၅နာရီ ခန့်အချိန် ရွှေဘိုမြို့နယ်၊
ဘိုးထွန်းကျော်ဗျူဟာစခန်းကုန်းကိုပါ ထပ်မံ၍ အပြီးသတ်တိုက်ခိုက် သိမ်းပိုက်နိုင်ခဲ့ကြောင်း၊
အဆိုပါတိုက်ပွဲများအတွင်း စစ်ကောင်စီတပ်ဘက်မှ ၉ ဦးသေဆုံးပြီး ၈ ဦးဒဏ်ရာရရှိကြောင်း၊
ဒုတပ်ရင်းမှူး ဗိုလ်မှူးချမ်းလွင်မောင်ကို အရှင်ဖမ်းဆီးနိုင်ခဲ့ကာ လက်၊
နက် ခဲ ယမ်းများလည်း အရေအတွက် စိစစ်ဆဲ သိမ်းဆည်း ရမိခဲ့ကြောင်း သိရှိရသည်။
စစ်ခွေးတွေဘက်က ၉ ဦးသေပါတယ်။
၈ ဦးဒဏ်ရာရပါတယ်။
ဒုတပ်ရင်းမှူးကို အရှင်ရပါတယ်။
စစ် တပ်ဘက်က အင်အားက ၈၀ ကျော်တယ် ကြောက်လို့ ဆုတ်ပြေးတာ။
မိုးတွင်းမှာ တော်လှန်ရေးမှာ အဖွဲ့အစည်းများ အနေနဲ့ လာမှတိုက်မယ် ၊
ဖြတ်တောက်ရေးလုပ်မယ် ဆိုတဲ့ အတွေးတွေဘေးဖယ်ပြီး အနီးနားမှာ ရှိတဲ့ စခန်းငယ်တွေက နေစပြီး ထိုးစစ်ဆင်ကြဖို့ပြောချင်တယ်။
မိုးတွင်းမှာ က စကစဘက်က ထိုးစစ်ဆင်လာရင် ဒီစခန်းငယ်ကို ဘာမှမလုပ်နိုင်သေးရင် အင်အား ဖြည့်ပြီး စိုးမိုးနယ်မြေတွေ ပြန်ပေးရနိုင်တယ်။
အခုကတည်းက ပြင်ဆင်နေတာထက် လက်တွေ့ လုပ်ဖို့ ပြောချင်ပါတယ် ဟု မှ တာဝန်ရှိသူက ရှင်းပြသည်။
စစ်ဆင်ရေးကို ညီနောင် မဟာမိတ်တပ်ရင်းများဖြစ်ကြသော ရွှေဘိုခရိုင်တပ်ရင်း ၁၅၊
၁၇၀၁၊
၉၇၀၆ တပ်ရင်းများနှင့် ၊
တိုက်နယ် ၄ ရွှေဘိုကျားကြီး ပကဖ တို့ စုပေါင်း ထိုးစစ်ဆင်ခဲ့ခြင်းဖြစ်ကြောင်း သိရှိရသည်။