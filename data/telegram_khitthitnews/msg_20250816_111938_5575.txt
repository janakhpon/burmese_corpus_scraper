သတင်းဌာန၏ ဇွန် ၁၉ ရက် ညနေပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ ဇွန် ၁၉ ရက် ညနေပိုင်း တင်ဆက်ပေးမယ့် သတင်းတွေကတော့ လူထုခေါင်းဆောင် ဒေါ်အောင်ဆန်းစုကြည်က လူထုသဘောထားနဲ့ သွေဖီတဲ့ လုပ်ရပ်တွေ မလုပ်ဘဲ ပြည်သူ့နွေဦးတော်လှန်ရေးကြီးနဲ့လည်း ထပ်တူထပ်မျှ ရပ်တည်နေတယ်လို့ ယုံကြည်ကြောင်း အမျိုးသားညီညွတ်ရေးအစိုးရ ယာယီသမ္မတ ဒူဝါလရှီးလ နဲ့ ဝန်ကြီးချုပ် မန်းဝင်းခိုင်သန်းတို့က ထုတ်ဖော်ပြောဆိုလိုက်ကြပါတယ်။
ဒီကနေ့ ဇွန်လ ၁၉ ရက်နေ့မှာ အသက် ၈၀ ပြည့်သွားပြီဖြစ်တဲ့ လူထုခေါင်းဆောင် ဒေါ်အောင်ဆန်းစုကြည် ဟာ ပြည်သူ့တော်လှန်ရေးအောင်ပွဲတေးသံကို နားစွင့်နေလိမ့်မယ်လို့ အမျိုးသားညီညွတ်ရေးအစိုးရ ၊
ကာကွယ်ရေးဝန်ကြီး ဦးရည်မွန်က ပြောလိုက်ပါတယ်။
ရန်ကုန်မှာ အခြေစိုက်ထားတဲ့ ဥရောပသမဂ္ဂ၊
ဗြိတိန်၊
ကနေဒါ၊
ဆွီဒင်၊
ပြင်သစ် ၊
နော်ဝေး၊
ဒိန်းမတ် အပါအဝင် နိုင်ငံတကာသံရုံးတွေကနေ ဒေါ်အောင်ဆန်းစုကြည်ရဲ့ မွေးနေ့ကို ဂုဏ်ပြုတဲ့ အနေနဲ့ သံရုံးဖေ့ဘုတ်စ်စာမျက်နှာတွေမှာ လူထုခေါင်းဆောင် ဒေါ်ဆောင်ဆန်းစုကြည်နဲ့ နှင်းဆီပန်းပုံတွေကို အသီးသီး တင်ထားကြတဲ့ သတင်းအပါအဝင် နောက်ဆုံးရသတင်းတွေကို တင်ဆက်ပေးပါမယ်။