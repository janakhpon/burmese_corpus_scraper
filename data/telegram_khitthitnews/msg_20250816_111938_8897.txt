ထိုင်းနိုင်ငံ၊
ကန်ချဘူရီခရိုင်တွင် တရားမဝင် ဝင်ရောက်လာသည့် မြန်မာနိုင်ငံသား ၁၅ ဦးကို ဖမ်းဆီးရရှိ ရန်ကုန်၊
မေ ၂၃ ထိုင်းနိုင်ငံ၊
ကန်ချနဘူရီခရိုင်တွင် တရားမဝင် ဝင်ရောက်လာသည့် မြန်မာနိုင်ငံသား ၁၅ ဦးကို ဖမ်းဆီးရရှိကြောင်း ထိုင်းစစ်တပ်သတင်းဌာနတချို့က သတင်းထုတ်ပြန်သည်။
ယမန်နေ့ မေလ ၂၂ ရက်နေ့ ထိုင်းစံတော်ချိန် ည ၁၁ နာရီ ၃၀ မိနစ်အချိန် ထိုင်းစစ်တပ်နှင့် လုံခြုံရေးတာဝန်ရှိသူများက ကင်းလှည့်နေစဉ် မြန်မာနိုင်ငံသား ၁၅ ဦးကိုဖ မ်းဆီးရရှိခဲ့ကြောင်း၊
၎င်းတို့မှာ မည်သည့် စာရွက်စာတမ်း အထောက်အထားမှ မပါဘဲ ဝင်ရောက်လာခဲ့သူဖြစ်ကြောင်း ၊
၎င်းတို့မှာ ထိုင်းနိုင်ငံတွင်းသို့ ဝင်ရောက် အလုပ်လုပ်နိုင်ရန် လာခါ်မည့်သူကို စောင့်ဆိုင်နေခြင်းဖြစ်ကြောင်း သိရှိရသည်။
ဖမ်းဆီးရရှိသော မြန်မာနိုင်ငံသား ၁၅ ဦးသည် မြန်မာနိုင်ငံ၊
ထိုင်း မြန်မာနယ်စပ် ဘုရားသုံးဆူမှ တစ်ဆင့် ထိုင်းနိုင်ငံအတွင်းသို့ ဝင်ရောက်ခဲ့ခြင်းဖြစ်ကြောင်း၊
တောလမ်းများမှတစ်ဆင့် ဝင်ရောက်ခဲ့ကာ ထိုင်းနိုင်ငံအတွင်း ဝင်ရောက် အလုပ်လုပ်ရန် တစ်ဦးလျှင် ထိုင်းဘတ်ငွေ ၁၅၀၀၀ မှ ထိုင်းဘတ် ၂၀၀၀၀ အထိပေးရကြောင်း သိရှိရသည်။
အဆိုပါ မြန်မာနိုင်ငံသား ၁၅ ဦးကို ထိုင်းနိုင်ငံအတွင်း တရားမဝင် ဝင်ရောက်မှုဖြင့် အမှုဖွင့် အရေးယူ တရားစွဲဆိုသွားမည်ဖြစ်ကြောင်း သိရှိရသည်။