သတင်းဌာန၏ ဇူလိုင် ၉ ရက် နေ့လယ်ပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ ဇူလိုင် ၉ ရက် နေ့လယ်ပိုင်း တင်ဆက်ပေးမယ့် သတင်းတွေကတော့ မြန်မာထုတ်ကုန်တွေအပေါ် အမေရိကန် အခွန် ၄၀ ရာခိုင်နှုန်း ကောက်ခံမည်လို့ အမေရိကန်သမ္မတက စစ်ကောင်စီဆီကိုစာရေးသားအသိပေးလာတဲ့ အပေါ် သမ္မတထရမ့်က မင်းအောင်လှိုင်ကို အသိ အမှတ်ပြု တယ်ဆိုပြီး စစ်အသိုင်းအ၀ိုင်းက အောင်ပွဲခံနေပါတယ်။
ရန်ကုန်တိုင်း၊
ကြည့်မြင်တိုင်မြို့နယ်မှာ စစ်မှုထမ်းဖို့အတွက် အလှည့်ကျ ဆင့်ခေါ်လျက်ရှိနေတဲ့လူငယ် တွေအပြင် ရနိုင်သမျှ လူငယ်တပ်သားသစ်အရေအတွက် ခပ်များများ စုဆောင်းပေးဖို့ မြို့နယ်စီမံ အုပ်ချုပ်ရေးအဖွဲ့က အစည်းအဝေးခေါ်ယူ ညွှန်ကြား လိုက်တယ်လို့ ကြည့်မြင်တိုင်မြို့နယ်ထွေ အုပ် သတင်းရင်းမြစ်က ပြောပါတယ်။
ဘယ်လာရုစ်နိုင်ငံ မြန်မာစစ်တပ်အတွက် သီးသန့်ဒီဇိုင်းရေးဆွဲထားတဲ့ လေကြောင်းရန် ကာကွယ်ရေး အမိန့်ပေး စနစ်တစ်ရပ်ကို လွှဲပြောင်းပေးအပ်ခဲ့သလို စစ်လက်နက်ထုတ်လုပ်ရေး ဝန်ထမ်းတွေ ကိုပါ လေ့ကျင့်သင်ကြား ပေးနေတဲ့ သတင်းအပါအဝင် နေ့လယ်ခင်းသတင်းတွေကို တင်ဆက်ပေးပါမယ်။