အုတ်ဖိုမြို့နယ်၊
မျောက်ချောကုန်းရွာတွင် စစ်မှုထမ်းကြေး မပေးနိုင်သော ပြည်သူများကို စစ်တပ်ခေါ်၍ လိုက်လံ ဖမ်းဆီးမည်ဟု ခြိမ်းခြောက်နေသည့် ကျေးရွာ အုပ်ချုပ်ရေးမှူး သန်းလွင် ပစ်ခတ်ခံရပြီး သေဆုံး ရန်ကုန်၊
မေ ၂၂ ပဲခူးတိုင်း၊
အုတ်ဖိုမြို့နယ်၊
မျောက်ချောကုန်းရွာတွင် စစ်မှုထမ်းကြေး မပေးနိုင်သော ပြည်သူများကို စစ်တပ်ခေါ်၍ လိုက်လံ ဖမ်းဆီးမည်ဟု ခြိမ်းခြောက်နေသည့် ကျေးရွာ အုပ်ချုပ်ရေးမှူး သန်းလွင်ကို ပစ်ခတ် တိုက်ခိုက်ရာ သေဆုံးခဲ့ကြောင်း သာယာဝတီခရိုင် အမှတ် ၁ တပ်ရင်း တပ်ခွဲ ၅ ကြို့ပင်ကောက် ပြောက်ကျားတပ်ဖွဲ့မှ တာဝန်ရှိသူတစ်ဦးက ရန်ကုန်ခေတ်သစ်သတင်းဌာနထံသို့ပြောဆိုသည်။
မေလ ၂၂ ရက်နေ့ မွန်းလွဲ ၁ နာရီခန့်တွင် အုတ်ဖိုမြို့နယ်၊
လွှဇင်အုပ်စု မျောက်ချောကုန်းရွာတွင် စစ်မှုထမ်းကြေးဟုဆိုကာ တစ်အိမ်ထောင်လျှင် ငွေကျပ် ၃ သိန်းပေးရန် တောင်းခံပြီး မပေးနိုင်တဲ့ ပြည်သူများကို စစ်တပ်ခေါ်ကာ ဖမ်းဆီးခိုင်းမည်ဟု ခြိမ်းခြောက်နေသည့် အုပ်ချုပ်ရေးမှူး ကိုသန်းလွင်ကို သာလိကာနှင့် ဂွေးချောင်းကြီးအနီး ကားလမ်းပိုင်းတွင် ပစ်ခတ် တိုက်ခိုက်ရာ သေဆုံးခဲ့ကြောင်း သိရသည်။
အဆိုပါ တိုက်ခိုက်မှုကို သာယာဝတီခရိုင် အမှတ် ၁ တပ်ရင်း တပ်ခွဲ ၅ ကြို့ပင်ကောက် ပြောက်ကျားတပ်ဖွဲ့က ပြုလုပ်ခဲ့ခြင်းဖြစ်ပြီး တော်လှန်ရေး ရဲဘော်များ အထိအခိုက်မရှိ ပြန်လည် ဆုတ်ခွာနိုင်ခဲ့ကြောင်း သိရှိရသည်။
ပြည်သူများကို အနိုင်ကျင့် စစ်မှူမဖြစ်မနေထမ်းခိုင်း နေသောအုပ်ချုပ်ရေးမှူးများကို နေရာမဆိုင် သုတ်သင် ရှင်းလင်းသွားမည်ဖြစ်ကြောင် သတိပေးငြာအပ်ပါသည်။
မိဘပြည်သူများအနေဖြစ် စကစနှင့် စကစ၏စက္ယန္တရားများနှင့် ဝေးဝေးရှောင်ကြပါရန် သာယာဝတီခရိုင် အမှတ် ၁ တပ်ရင်း တပ်ခွဲ ၅ ကြို့ပင်ကောက် ပြောက်ကျားတပ်ဖွဲ့က သတိပေးနှိုးဆော်ထားသည်။