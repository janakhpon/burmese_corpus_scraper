သတင်းဌာန၏ ဇွန် ၂၇ ရက် မနက်ပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ ဇွန် ၂၇ ရက် မနက်ပိုင်း တင်ဆက်ပေးမယ့် သတင်းတွေကတော့ ပဲခူးတိုင်း၊
ကျောက်ကြီးမြို့နယ်အတွင်းက စစ်ကောင်စီတပ်တွေကို တိုက်ခိုက်ရာမှာ စစ်သား ၇ ဦးထက် မနည်း သေဆုံးပြီး ၂၂ ဦးကို စစ်သုံ့ပန်းအဖြစ် ဖမ်းဆီးရရှိခဲ့တယ်လို့ ပြည်သူ့ကာကွယ်ရေးတပ်မတော်၊
တောင်ပိုင်းတိုင်းစစ်ဒေသ၊
အမှတ် ၂ စစ်ဒေသခွဲမှ တာဝန်ရှိသူတစ်ဦးက ရန်ကုန်ခေတ်သစ်ကို ပြောပါတယ်။
မြန်မာပြည်သူတွေကို အကြမ်းဖက်စစ်တပ်ရဲ့ စစ်ရာဇဝတ် ရန်စွယ်ကနေ ကာကွယ်ပေးနိုင်ဖို့ တရားခံ မင်းအောင်လှိုင်ကို နိုင်ငံတကာရာဇဝတ်ခုံရုံး က ဖမ်း၀ရမ်းမိန့် အချိန်မီထုတ်ပေးဖို့ ကုလသမဂ္ဂဆိုင်ရာ မြန်မာအမြဲတမ်းကိုယ်စားလှယ် သံအမတ်ကြီးဦးကျော်မိုးထွန်းက တောင်းဆိုတိုက်တွန်းလိုက်ပါတယ်။
တနင်္သာရီတိုင်း၊
လောင်းလုံးမြို့နယ်မှာ စစ်ကြောင်းထိုးနေတဲ့ စစ်ကောင်စီတပ်သားတွေက ကညုံကျွန်း ရွာသား ဦးမျိုးဇော်အောင်ကို လည်လှီးသတ်ဖြတ်ပြီး အသက် ၇၀ ကျော် အမျိုးသမီး ၁ ဦးကို အကြိမ်ကြိမ် မုဒိမ်းပြုကျင့်ခဲ့တဲ့ သတင်းအပါအဝင် မနက်ခင်းသတင်းတွေကို တင်ဆက်ပေးပါမယ်။