သတင်းဌာန၏ မေ ၃၀ ရက် နေ့လယ်ပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ မေ ၃၀ ရက် နေ့လယ်ပိုင်း တင်ဆက်ပေးမယ့် သတင်းတွေကတော့ ကရင်ပြည်နယ် ထိုင်း မြန်မာနယ်စပ်က အကြမ်းဖက် စစ်ကောင်စီရဲ့ တပ်စခန်းတွေကို တစ်ခုပြီးတစ်ခု သိမ်းပိုက် လာတဲ့ ပူးပေါင်းတပ်တွေဟာ ဒီကနေ့ မေလ ၃၀ ရက်နေ့ မနက်ပိုင်းမှာပဲ နောက်ထပ် ထိုင်းမြန်မာ နယ်စပ် က စစ်ကောင်စီရဲ့ ဘုရင့်နောင် တပ်စခန်းကိုပါ နာရီပိုင်းအတွင်းမှာပဲ အပြီးသတ်သိမ်းပိုက်လိုက်ပြန်ပြီလို့ သတင်းရင်းမြစ်ကပြောထားသလို ထိုင်းသတင်းတွေမှာလည်း ဖော်ပြထားကြပါတယ်။
ကရင်ပြည်နယ်မှာ အကြမ်းဖက် စစ်ကောင်စီတပ်က သူတို့ရဲ့ အခြေချ စခန်းတွေ တခုပြီးတစ်ခု အသိမ်းခံ နေရတဲ့အတွက် ဒေါနတောင်ပေါ်မှာရှိတဲ့ အရပ်သားပြည်သူတွေနေထိုင်ရာ ကွီးလယ်ဆူးကျေးရွာနဲ့ စာသင် ကျောင်းကို လေယာဉ်နဲ့လာပြီး ဗုံးကျဲသွားပြန်တဲ့အတွက် ကလေးငယ် ၂ ဦးအပါအဝင် ပြည်သူ ၄ ဦးဒဏ်ရာ ရထားပြီး ၁ ဦးက စိုးရိမ်ရတယ်လို့ သတင်းရင်းမြစ်က ရန်ကုန်ခေတ်သစ်ကို ပြောပါတယ်။
မန္တလေးတိုင်း၊
နွားထိုးကြီးမြို့မရဲစခန်းက အကြမ်းဖက် စစ်ကောင်စီတပ်ရဲ့ ရဲဒုတပ်ကြပ် မင်းမွန်စိုးဆိုသူကို တော်လှန်ရေး တပ်ဖွဲ့တွေက အရှင်ဖမ်းဆီးရမိထားတယ်လို့ မြင်းခြံခရိုင် အမှတ် ၈ တပ်ရင်း က သတင်းထုတ်ပြန်ထားတဲ့ သတင်းအပါအဝင် နေ့လယ်ခင်းသတင်းတွေကို တင်ဆက်ပေးပါမယ်။