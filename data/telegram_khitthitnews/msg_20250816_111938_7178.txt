ငါန်းဇွန်မြို့နယ်၊
မြို့သာမြို့ ရဲစခန်းကို ဝင်ရောက် တိုက်ခိုက်မှု စစ်ကောင်စီ တပ်သား ၁ ဦး သေဆုံး ရုပ် သံ ရန်ကုန်၊
ဇွန် ၉ မန္တလေးတိုင်း၊
ငါန်းဇွန်မြို့နယ်၊
မြို့သာမြို့ ရဲစခန်းကို ဝင်ရောက် တိုက်ခိုက်ရာ စစ်ကောင်စီ တပ်သား ၁ ဦးသေဆုံးခဲ့ကြောင်း နဂါးနီ ပြောက်ကျားတပ်ဖွဲ့ မြင်းခြံ မှ တာဝန်ရှိသူတစ်ဦးက ရန်ကုန်ခေတ်သစ်သတင်းဌာနထံသို့ပြောဆိုသည်။
ဇွန်လ ၈ ရက်နေ့ နံနက် ၅ နာရီ ၃၀ မိနစ်ခန့်အချိန် မြို့သာမြို့ ရဲစခန်း၌ အင်အား ၅၀ ခန့်ဖြင့် အထိုင်ချ တပ်စွဲထားသော စစ်တပ်ကို တော်လှန်ရေး တပ်ဖွဲ့များက ၆၀ မမ လက်နက်ကြီး ၅ လုံး ၊
၄၀ မမ ၃ လုံးဖြင့် ပစ်ခတ်ပြီး လက်နက်ငယ်များဖြင့် ဝင်ရောက် တိုက်ခိုက်ခဲ့ကြောင်း ၊
ယင်းတိုက်ခိုက်မှုအတွင်း အကြမ်းဖက် စစ်တပ်ဘက်မှ စစ်ကောင်စီ တပ်သား ၁ ဦးသေဆုံးကာ ၄ ဦး ထိခိုက်ဒဏ်ရာရှိပြီး တော်လှန်ရေး ရဲဘော်များ အထိအခိုက်မရှိ ပြန်လည်ဆုတ်ခွာနိုင်ခဲ့ကြောင်း သိရှိရသည်။
အပြန်အလှန်တိုက်ပွဲက နာရီဝက်လောက်ပဲ ဖြစ်ခဲ့တာ။
လက်နက်ကြီး ၆၀ မမ ၅ လုံးထုတာက လည်း စခန်းထဲချည်းပဲ ကွက်တိ တည့်ကျတာ၊
စခန်းကို ဝင်တိုက်ပြီးတော့ စစ်ကူလာမယ့်စစ်ကြောင်း ဖြတ်တောက်တိုက်ခိုက်ခဲ့သေးတယ်၊
ပြီးတော့ ငါန်းဇွန်ဘက်ကလည်း စစ်ကူတက်လာတယ်ကြားတာရယ်၊
ကျနော်တို့ ဘက်က အင်အားကလည်း နည်းတာရယ်ကြောင့် ပြန်ဆုတ်လာတာပါ၊
စခ ၁ ဦးသေတယ်၊
၄ ဦး အ ပြင်း အထန်ဒဏ်ရာရတယ်၊
အဲဒီ အပြင်း အထန် ဒဏ်ရာရတဲ့ ၄ ဦးကလည်း သေတယ်၊
မသေဘူး တော့ မသိရသေးဘူး။
တော်တော်ပြင်း ပြင်းထန်ထန် ဒဏ်ရာရတယ် သိရတယ်။
သေရင်လည်း စခန်း ဝင်ထဲမှာ ပဲမြေမြှုပ် ပစ် လိုက်တာဆိုတော့ သိရဖို့ကတော့ ခက်ခဲတယ် ဟု နဂါးနီပြောက်ကျားတပ်ဖွဲ့ မြင်းခြံမှ တာဝန်ရှိသူက ရန်ကုန်ခေတ် သစ်သတင်းဌာနထံသို့ ပြောကြားသည်။
အဆိုပါတိုက်ခိုက်မှုကို မြင်းခြံ တိုက်နယ် ၃ နဂါးနီပြောက်ကျား ပြည့်သူ့ကာကွယ်ရေးအဖွဲ့ နှင့်အတူ ငါန်းဇွန်မြို့နယ် ပကဖ အဖွဲ့တို့ ပူးပေါင်း လုပ်ဆောင်ခဲ့ကြောင်းသိရှိရသည်။
ပြည်သူများအနေဖြင့် စစ်ကောင်စီ တပ်သားများ အနီး သွားလာရာတွင် သတိပြုနေထိုင်ကြရန်၊
အချိန်မရွေး တိုက်ပွဲဖြစ်ပွားနိုင် ၍ လုံခြုံရေး တာဝန်မယူနိုင်ကြောင်း၊
မန္တလေး မြင်းခြံလမ်းပိုင်း နှင့် ငါန်းဇွန် မြို့သာ လမ်းပိုင်းကိုလည်း ည ၉ နာရီမှ နံနက် ၄ နာရီအချိန်အထိ ခရီးသွားပြည်သူများ ဖြတ်သန်းသွားလာခြင်း မပြုလုပ်ရန် နဂါးနီ ပြောက်ကျားတပ်ဖွဲ့ မြင်းခြံ မှ တာဝန်ရှိသူက သတိပေးပြောဆိုသည်။