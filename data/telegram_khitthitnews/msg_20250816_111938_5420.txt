ရှေ့တန်းတိုက်ပွဲတွင် သေဆုံးသွားခဲ့သော တပ်သား မောင်ဆုရှင်၏ သေဆုံးမှုသတင်းကို ၆ လကြာမှ စစ်တပ်က မိသားစုကို အသိပေး၍ ၆ လနောက်ကျ နာရေးအမျှဝေမှု လုပ်ဆောင်ရ ၊
တိုက်ပွဲတွင် သေဆုံးမှုကို ၉၆ ပါးရောဂါဖြင့် သေဆုံးဟု နာရေးကြော်ငြာတွင် လိမ်လည်ဖော်ပြရ ရန်ကုန်၊
ဇွန် ၂၀ မကွေးတိုင်း၊
ရှေ့တန်းတိုက်ပွဲတွင် သေဆုံးသွားခဲ့သော တပ်သား မောင်ဆုရှင်၏ သေဆုံးမှုသတင်းကို ၆ လကြာမှ စစ်တပ်က မိသားစုကို အသိပေး၍ ၆ လနောက်ကျ နာရေးအမျှဝေမှု လုပ်ဆောင်ရကြောင်း ကျန်ရစ်သူ မိသားစုထံမှ သိရှိရသည်။
လှိုင်သာယာမြို့နယ် အနောက်ပိုင်း ၁၂ ရပ်ကွက်တွင် နေထိုင်သော အသက် ၃၀ အရွယ် မောင်ဆုရှင် ခ ဖိုးခွားက အထည်ချုပ်အလုပ်လုပ်ကိုင်နေရာမှ စစ်သားအဖြစ် မိမိသဘောဖြင့်ဝင်ရောက်သွားခဲ့ကြောင်း၊
စစ်သင်တန်းဆင်းပြီးနောက် မကွေးတိုင်း၊
ချောက်မြို့နယ်ရှိ တပ်မ ၈၈ လက်အောက်ခံ ခလရ ၁၃ တွင် စစ်မှုထမ်းရကြောင်း၊
ထို့ နောက် စစ်တပ်က ၎င်းကို ရှေ့တန်းစစ်မြေပြင်သို့ စေလွှတ်ခဲ့ပြီး ယခုနှစ် ဇန်နဝါရီလ ၁ ရက်နေ့တွင် သေဆုံးခဲ့ကြောင်း သိရှိရသည်။
မောင်ဆုရှင်နှင့် မိသားစုက အဆက်အသွယ်ပြတ်တောက်သွား၍ စုံစမ်းသော်လည်း စစ်တပ်က သေဆုံးမှု သတင်းကို အသိမပေးခဲ့ကြောင်း၊
သို့ရာတွင် မောင်ဆုရှင် သေဆုံးအပြီး ၆ လအကြာ တွင်မှ စစ်တပ်က အသိပေးလာသဖြင့် မိသားစုက ၆ လပြည့် ဆွမ်းသွပ် နာရေးတရားနာလုပ်ရကြောင်း သိရှိရသည်။
၆ လပြည့် ဆွမ်းသွပ်နာရေးတရားနာ ဖိတ်ကြားရာတွင် ရှေ့တန်းတွင် သေဆုံးသည်ဟု ဖော်ပြခွင့်မရဘဲ ၉၆ ပါး ရောဂါဖြင့် သေဆုံးသည်ဟု ဖော်ပြရကြောင်း၊
တပ်သား မောင်ဆုရှင် သေဆုံးမှုအတွက် စစ်တပ်က ကျန်ရစ်သူ မိသားစုထံသို့ ထောက်ပံ့ကြေးနှင့် ခံစားခွင့် လျှော်ကြေး ပေးခြင်း မရှိကြောင်း သိရှိရသည်။