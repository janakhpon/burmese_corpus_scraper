မြန်မာအပါအဝင် နိုင်ငံပေါင်း ၁၉ ခုမှ နိုင်ငံသားများ အမေရိကန်နိုင်ငံသို့ ခရီး သွားဝင်ရောက်ခွင့် တားမြစ်သည့် အမိန့်ကို အမေရိကန်သမ္မတ ထရမ့်က လက်မှတ်ရေးထိုး၊
မြန်မာနိုင်ငံသားများကို အမေရိကန်ဝင်ရောက်ခွင့် လုံး၀ ကန့်သတ် ရန်ကုန်၊
ဇွန် ၅ အမေရိကန်နိုင်ငံ၏အမျိုးသားလုံခြုံရေးနှင့် ပြည်သူ့လုံခြုံရေးအန္တရာယ်များမှကာကွယ်ရန် မြန်မာအပါအဝင် နိုင်ငံပေါင်း ၁၉ နိုင်ငံမှ နိုင်ငံသားများအနေဖြင့် အမေရိကန်နိုင်ငံသို့ ခရီးသွားလာဝင်ရောက်ခွင့် တားမြစ်သည့် အမိန့်ကို အမေရိကန်သမ္မတ ထရမ့်က ယနေ့ လက်မှတ်ရေးထိုးလိုက်ကြောင်း သတင်းအရ သိရှိရသည်။
မြန်မာနိုင်ငံသားများသည် အမေရိကန်နိုင်ငံသို့ ခရီးသွားလာရောက်ခွင့် လုံး၀ ကန့်သတ်ခံရသည့် နိုင်ငံပေါင်း ၁၂ နိုင်ငံတွင် ပါဝင်ကြောင်း၊
အာဖဂန်နစ္စတန်၊
မြန်မာ ဗမာ ၊
ချဒ်၊
ကွန်ဂိုသမ္မတနိုင်ငံ၊
အီကွေတာရီယယ်ဂီနီအီရီထရီးယား၊
ဟေတီ၊
အီရန်၊
လစ်ဗျား၊
ဆိုမာလီယာ၊
ဆူဒန်၊
ယီမင် စုစုပေါင်း နိုင်ငံပေါင်း ၁၂ ခုမှ နိုင်ငံသားများကို အမေရိကန်သို့ ဝင်ရောက်ခွင့် လုံး၀ အပြည့်အ၀ ကန့်သတ်လိုက်ကြောင်း သိရှိရသည်။
အမေရိကန်နိုင်ငံသို့ ဝင်ရောက်ခွင့် တစ်စိတ်တစ်ပိုင်း ကန့်သတ်ခံရသည့် နိုင်ငံပေါင်း ၇ ခုရှိပြီး ယင်းနိုင်ငံများတွင် ဘူရွန်ဒီ၊
ကျူးဘား၊
လာအို၊
ဆီယာရာလီယွန်၊
တိုဂို၊
တာ့ခ်မင်နစ္စတန်နှင့် ဗင်နီဇွဲလားတို့ပါဝင်ကြောင်း သိရှိရသည်။
သို့ရာတွင် အမေရိကန်ပြည်ထောင်စုတွင် တရားဝင်အမြဲတမ်းနေထိုင်ခွင့်ရထားသူများ ၊
အမိန့်မတိုင်မီ ထုတ်ပေးပြီးသောဗီဇာကိုင်ဆောင်သူများ၊
တချို့သောဗီဇာအမျိုးအစားများနှင့် အမေရိကန်အမျိုးသားအကျိုးစီးပွားကို ဆောင်ရွက်ပေးသည့် လူပုဂ္ဂိုလ်များအတွက် ခြွင်းချက်အနေဖြင့် အမေရိကန်သို့ နေထိုင် ဝင်ရောက်သွားလာခွင့် ဆက်လက် ခွင့်ပြုထားကြောင်း သိရှိရသည်။
ဓာတ်ပုံ အမေရိကန်သမ္မတအဖြစ် တာဝန်ယူအပြီး ဖေဖော်ဝါရီလတွင် သမ္မတထရမ့်က လက်မှတ်ရေးထိုးထားသည့် အမိန့်တစ်ခုကို ပြသနေစဉ်။