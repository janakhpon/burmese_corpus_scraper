မန္တလေးမြို့တွင် ငလျင်ဒဏ်သင့် အဆောက်အအုံကို ဖြိုချစဉ် ပြိုကျမှုဖြစ်ပွားပြီး အမျိုးသား ၁ ဦး သေဆုံးကာ ၁ ဦး ဒဏ်ရာရ ရန်ကုန်၊
မေ ၃၁ မန္တလေးမြို့၊
ချမ်းအေးသာဇံမြို့နယ်၊
၂၆ လမ်း နှင့် လမ်း ၆၀ ထောင့်ရှိ ငလျင်ဒဏ်သင့် အဆောက်အအုံတစ်လုံးကို ဖြိုချစဉ် ပြိုချက်မှုဖြစ်ပွားပြီး အမျိုးသား ၁ ဦးသေဆုံးကာ ၁ ဦးဒဏ်ရာရရှိခဲ့ကြောင်း မြန်မာနိုင်ငံလူမှုကယ်ဆယ်ရေးအဖွဲ့ မန္တလေးတိုင်းဒေသကြီးကော်မတီ မှ တာဝန်ရှိသူ တစ်ဦးက ရန်ကုန်ခေတ်သစ်သတင်းဌာနထံသို့ ပြောကြားသည်။
ယနေ့ မေလ ၃၁ ရက် နေ့ ညနေ ၅ နာရီ ၅၀ မိနစ်ခန့်တွင် ချမ်းအေးသာဇံမြို့နယ်၊
၂၆ လမ်းနှင့် လမ်း ၆၀ ထောင့်ရှိ ငလျင်ဒဏ်ခံထားရသော လေးထပ်တိုက်အဆောက်အအုံတစ်လုံးကို ဖြိုချဖျက်ဆီးနေစဉ် ပြိုကျခဲ့ရာ အသက် ၁၈ နှစ်အရွယ် အမျိုးသား တစ်ဦးသေဆုံးပြီး အသက် ၄၀ အရွယ်ခန့်ရှိ အမျိုးသား တစ်ဦး ထိခိုက် ဒဏ်ရာရရှိခဲ့ကြောင်း သိရသည်။
၄ ထပ်အဆောက်အအုံက ငလျင်ဒဏ်ကြောင့် ပြိုကျနေတဲ့အဆောက်အအုံပေါ့၊
ပြိုကျနေတာ ဖြို ဖျက်ရေး လုပ်နေတဲ့အချိန် အဆောက်အဦက ပြိုကျသွားတာ၊
ကြားထဲမှာလုပ်နေတဲ့ အလုပ်သမား လို့တော့ ယူဆရတာပေါ့၊
အသက် ၁၈ နှစ်အရွယ် ကျား ၁ ဦးသေသွားတယ်၊
နောက် အသက် ၄၀ အ ရွယ်ကျား ၁ ဦးကတော့ ထိခိုက်ဒဏ်ရာရတာပေါ့၊
မိုးက မနက်ပိုင်းတော့ရွာသေးတယ်၊
အခုနေပိုင်း တော့မရွာဘူး။
အခုရက်ပိုင်းကတော့ ငလျင်ဒဏ်ခံထားရတဲ့ အဆောက်အအုံတွေ ဖြိုဖျက်ရင်း ပြိုကျ နေတာတွေများနေတယ် ဟု မြန်မာနိုင်ငံလူမှုကယ်ဆယ်ရေးအဖွဲ့ မန္တလေးတိုင်းဒေသကြီးကော် မတီ မှ တာဝန်ရှိသူ တစ်ဦးက ရန်ကုန်ခေတ်သစ်သတင်းဌာနထံသို့ ပြောကြားသည်။
ယမန်နေ့ မေလ ၃၀ ရက်နေ့ မွန်းလွဲ ၁ နာရီခန့်ကလည်း မန္တလေးမြို့၊
ချမ်းအေးသာဇံမြို့နယ်၊
၂၆ လမ်း ၈၆ လမ်း နှင့် ၈၇ လမ်းကြားရှိ ငလျင်ဒဏ် သင့်အဆောက်အဦး တစ်လုံးကို ဖြိုချနေစဉ် ဆလပ်ပြင် ပြိုကျပြီး အမျိုးသား ၂ ဦး မစိုးရိမ်ရ ထိခိုက် ဒဏ်ရာရရှိခဲ့သေးကြောင်း သိရသည်။
မန္တလေးမြို့တွင် ငလျင်ဒဏ်ခံထားရသည့် အဆောက်အအုံ ၄၀၀၀ ဝန်းကျင်ရှိပြီး ပြိုကျသည့် အ ဆောက် အအုံများကို ယန္တရားလိုအပ်ချက် ၊
ငွေကြေး လိုအပ်ချက်ကြောင့် ကိုယ်ထူကိုယ်ထ စနစ်ဖြစ်ဖြင့် ဖြိုချရနေကြောင်း သိရသည်။