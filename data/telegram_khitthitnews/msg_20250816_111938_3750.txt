သတင်းဌာန၏ ဇူလိုင် ၁၀ ရက် နေ့လယ်ပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ ဇူလိုင် ၁၀ ရက် နေ့လယ်ပိုင်း တင်ဆက်ပေးမယ့် သတင်းတွေကတော့ အကြမ်းဖက် စစ်အာဏာရှင်အဆက်ဆက်ကို ဓမ္မနဲ့ ဆန့်ကျင်တော်လှန်ခဲ့တဲ့ ရွှေညဝါဆရာတော် အရှင်ပညာသီဟ ဟာ ဒီကနေ့ ဇူလိုင်လ ၁၀ ရက်နေ့ မနက်ပိုင်းမှာပဲ ပျံလွန်တော်မူသွားတယ်လို့ သိရပါတယ်။
အကြမ်းဖက် စစ်ကောင်စီရဲ့ တောင်ငူမြို့အခြေစိုက် ခလရ ၃၉ တပ်ရင်းကို ပူးပေါင်းတပ်တွေက ၁၀၇ မမ ရှော့တိုက်ဒုံးတွေနဲ့ ပစ်ခတ်တိုက်ခိုက်မှုအတွင်း စစ်ကောင်စီဘက်က အရာရှိ ၂ ဦး အပါအဝင် စစ်သား ၅ ဦးကတော့ အသီးသီး သေကုန်ကြပြီလို့ တပ်ဖွဲ့ရဲ့ တာဝန်ရှိသူတစ်ဦးက ရန်ကုန်ခေတ်သစ်ကို ပြောပါတယ်။
ဧရာဝတီတိုင်းက အသုတ်မြို့မှာရှိတဲ့ တဇောင်ရိုး ကျေးရွာမှာ တပ်စွဲထားတဲ့ စစ်တပ်စခန်းကနေ ထွက်ပြေး သွားတဲ့ စစ်သား ၅ ဦးကို သူတို့စစ်သားအချင်းချင်း လိုက်လံ ဖမ်းဆီးရာမှာ စစ်သား ၁ ဦးကတော့ ပွဲချင်းပြီးကို သေသွားပြီး ၊
၂ ဦးကို ပြန်ဖမ်းမိသလို လွတ်မြောက်သွားတဲ့ စစ်သား ၂ ဦးကိုတော့ ရဲစခန်းမှူး ဇော်နိုင်ထွန်း ဆိုသူက သူရာထူးတက်ဖို့အတွက် ရအောင်ဖမ်းမယ်ဆိုပြီး ကြွေးကြော်နေတဲ့ သတင်းအပါအဝင် နေ့လယ်ခင်းသတင်းတွေကို တင်ဆက်ပေးပါမယ်။