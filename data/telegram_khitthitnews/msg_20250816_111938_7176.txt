သတင်းဌာန၏ ဇွန် ၉ ရက် နေ့လယ်ပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ ဇွန် ၉ ရက် နေ့လယ်ပိုင်း တင်ဆက်ပေးမယ့် သတင်းတွေကတော့ အကြမ်းဖက် စစ်ကောင်စီအတွက် လက်နက်ဝယ်ယူပေးနေတဲ့ ပွဲစား နိုင်ထွဋ်အောင် ဆိုသူက မဟာမြတ်မုနိဘုရားကြီးကို ရွှေ ၃ ပိဿာ နဲ့ ကျပ်သိန်း ၂၆၀၀၀ လှူဒါန်းမှုဟာ ကုသိုလ်ဒါနမမြောက်တဲ့ ဘာသာရေး ခုတုံးလုပ်မှုသာဖြစ်တယ်လို့ ဝေဖန်မှုတွေ ရှိနေပါတယ်။
အကြမ်းဖက် စစ်ကောင်စီက စစ်မှုထမ်းအပတ်စဉ် ၁၁ က သင်တန်းဆင်း တပ်သားသစ်တွေကို သင်တန်းဆင်းပြီး ၁ ရက်အကြာမှာပဲ နိုင်ငံတစ်ဝန်းက ရှေ့တန်းစစ်မြေပြင်တွေဆီ စတင်ပို့ဆောင်နေပြီး ၊
ဖုန်းတွေပါ သိမ်းထားတဲ့အတွက် တပ်သားသစ်တွေဟာ မိသားစုနဲ့ပါ အဆက်အသွယ်ပြတ်တောက်သွား တယ်လို့ တပ်သားသစ် မိသားစုဝင်တွေက ရန်ကုန်ခေတ်သစ်ကို ပြောပါတယ်။
ထိန်းချုပ်ထားတဲ့ နောင်ချိုမြို့နယ်အတွင်း ထိုးစစ်ဆင်လာတဲ့ အကြမ်းဖက် စစ်ကောင်စီတပ်နဲ့ ပူးပေါင်းတပ်တွေအကြား တိုက်ပွဲဖြစ်ပွားမှုအတွင်း စစ်ကောင်စီဘက်က သေတဲ့သူတွေ ဒဏ်ရာရတဲ့သူတွေနဲ့ တော်တော်ကို အထိနာပြီး ဆုပ်ခွာထွက်ပြေးသွားကြသလို ၊
စစ်တပ်က ထိန်းချုပ် ထားတဲ့ ကံကြီးရွာကိုပါ တော်လှန်ရေးတပ်တွေက ပြန်လည် သိမ်းပိုက်ရရှိသွားတဲ့ သတင်းအပါအဝင် နေ့လယ်ခင်းသတင်းတွေကို တင်ဆက်ပေးပါမယ်။