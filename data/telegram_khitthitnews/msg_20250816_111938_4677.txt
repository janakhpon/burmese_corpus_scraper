မှော်ဘီမြို့မရဲစခန်းကို ယမန်နေ့ ညပိုင်း အဝေးထိန်းမိုင်းဖြင့် မိုင်းခွဲတိုက်ခိုက်ဟုဆို ရန်ကုန်၊
ဇွန် ၂၈ ရန်ကုန်တိုင်း၊
မှော်ဘီမြို့နယ်၊
မှော်ဘီမြို့မရဲစခန်းကို မိုင်းခွဲတိုက်ခိုက်ခဲ့ရာ ရဲ ၁ ဦး ထိခိုက်ဒဏ်ရာ ရရှိခဲ့ကြောင်း တပ်ဖွဲ့မှ တာဝန်ရှိသူတစ်ဦးက ရန်ကုန်ခေတ်သစ်သတင်းဌာနထံသို့ ပြောကြားသည်။
ယမန်နေ့ ဇွန်လ ၂၇ ရက်နေ့ ည ၁၀ နာရီ ၂၅ မိနစ်အချိန် အကြမ်းဖက်စစ်တပ် လက်အောက်ခံ မှော်ဘီမြို့မ ရဲစခန်းမှ အစောင့်ရဲများကို အဝေးထိန်းမိုင်း ၂ လုံးဖြင့် ဖောက်ခွဲတိုက်ခိုက် ခဲ့ရာ ရဲ ၁ ဦး ထိခိုက်ဒဏ်ရာရရှိခဲ့ပြီး လမ်းများပိတ်ဆို့ စစ်ဆေးမှုများ လုပ်ဆောင်ခဲ့ကြောင်း သိရ သည်။
ညကမစ်ရှင်လုပ်တဲ့အချိန်မှာ အစောင့် ရခ တစ်ယောက်တော့ ထိတယ်၊
နောက် ပိုင်းလမ်းတွေပိတ် တာ၊
စစ်ဆေးတာတွေ လုပ်တာရှိပါတယ်၊
အဝေးထိန်းမိုင်းကို လက်ပစ်မိုင်းကပ်ပြီး တိုက်ခိုက်ခဲ့တာ ဖြစ်တဲ့အတွက် ပြင်းအားကတော့ တော်တော်ပြင်းပါတယ်၊
အသံလည်းအတော်ကျယ်တယ်။
ကျနော် တို့ရဲဘော်တွေအားလုံး အေးဆေးပါပဲ ဟု တပ်ဖွဲ့မှ တာဝန်ရှိသူက ရန်ကုန်ခေတ်သစ်သတင်းဌာနထံသို့ ပြောကြားသည်။
အဆိုပါ တိုက်ခိုက်မှုကို နှင့် အနောက်ပိုင်းခရိုင်ပကဖ တို့ပူပေါင်းကာ တိုက်ခိုက် ခဲ့ခြင်းဖြစ်ပြီး ပြည်သူ့ကာကွယ်ရေးပြောက်ကျားရဲဘော်များ အထိအခိုက်မရှိ ပြန်လည် ဆုတ်ခွာနိုင်ခဲ့ ကြောင်း သိရသည်။
ရန်ကုန်မြို့ပြ ပြောက်ကျားရဲဘော်များ အနေဖြင့် စစ်ကောင်စီနှင့် ပတ်သက်သော ပစ်မှတ်များကို ဆက်လက် ၍ တိုက်ခိုက်သွားမည်ဖြစ်ပြီး ပြည်သူများအနေဖြင့် စစ်ကောင်စီ တပ်စခန်း၊
ရဲစခန်း၊
ဒေါက်တိုင်များ အနီးသွားလာနေထိုင်ခြင်းမပြုကြပါရန် သတိပေးထားသည်။