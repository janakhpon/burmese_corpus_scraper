ဌာနချုပ်ကို စစ်တပ်က ယမန်နေ့ ညပိုင်း လေယာဉ်ဖြင့် ဗုံးကျဲမှု ရဲဘော် ၁ ဦးဒဏ်ရာရ ရန်ကုန်၊
ဩဂုတ် ၁၁ ကရင်ပြည်နယ်၊
ကရင်အမျိုးသားအစည်းအရုံး ဗဟိုဌာနချုပ်ကို စစ်တပ်က ယမန်နေ့ ညပိုင်း လေယာဉ်ဖြင့် ဗုံးကျဲချခဲ့ရာ ၁ ဦးဒဏ်ရာရရှိကြောင်း ကရင်စစ်ရေး သတင်းရင်းမြစ်က ပြောဆိုသည်။
ယမန်နေ့ ဩဂုတ်လ ၁၀ ရက်နေ့ ည ၈ နာရီဝန်းကျင်အချိန် ကရင်ပြည်နယ်၊
တပ်မဟာ ၇ ဌာနချုပ် မော်ပယ်ခိုနှင့် သေ့ဘေထ နေရာများကို လေယာဉ်ဖြင့် ဗုံးကျဲ တိုက်ခိုက်ခဲ့ရာ နေအိမ်တချို့ မီးလောင်ပြီး ရဲဘော် ၁ ဦး ဗုံးစထိမှန်ဒဏ်ရာရရှိကြောင်း သိရှိရသည်။
ရဲဘော် ၁ ဦး ခါးမှာ အစမှန်ဒဏ်ရာရပါတယ်။
ကြီးကြီးမားမား ထိခိုက်မှုတော့မရှိပါဘူး။
မနေ့ညပိုင်းလေကြောင်းတိုက်ခိုက်မှုက နေ့လယ်ကတည်းက လေယာဉ်တွေဝဲနေတာ ဟု ကရင်စစ်ရေးသတင်းရင်းမြစ်က ပြောဆိုသည်။
လက်ရှိအချိန်အထိ ပြည်သူတချို့ မှာလည်း ထိုင်းနိုင်ငံဘက်အခြမ်းသို့ ထွက်ပြေးနေရပြီး လေကြောင်း တိုက်ခိုက်မှု အန္တရာယ် စိုးရိမ်နေရဆဲဖြစ်၍ တိမ်းရှောင်သူတချို့မှာ နေရပ်ပြန်ခြင်းမရှိသေးပေ။
မနက်ဖြန် ဩဂုတ်လ ၁၂ ရက်နေ့မှာ ၇၅ ကြိမ်မြောက်ကရင့်အာဇာနည်နေ့ အထိမ်းအမှတ်ဖြစ်ရာ အကြမ်းဖက်စစ်တပ်၏ လေကြောင်းအန္တရာယ်စိုးရိမ်နေရမှုကြောင့် အခမ်းအနားများ ကျင်းပရန် အခက်အခဲများရှိနိုင်ကြောင်း ကရင်စစ်ရေးသတင်းရင်းမြစ်က ပြောဆိုသည်။