ထိုင်း မြန်မာနယ်စပ်၊
မြ၀တီမြို့နယ်အတွင်းရှိ စစ်ကောင်စီ၏ မော်ခီးတပ်စခန်းကို ပူးပေါင်းတပ်များက ထပ်မံ သိမ်းပိုက်၊
ယနေ့ တစ်မနက်တည်း ဘုရင့်နောင်စခန်းနှင့်မော်ခီးစခန်းတို့ကို ဆက်တိုက်သိမ်းပိုက် ရန်ကုန်၊
မေ ၃၀ ထိုင်း မြန်မာနယ်စပ်၊
မြ၀တီမြို့နယ်အတွင်းရှိ စစ်ကောင်စီ၏ မော်ခီးတပ်စခန်းကို ပူးပေါင်းတပ်များက သိမ်းပိုက်လိုက်ပြီး ယနေ့ တစ်မနက်တည်း ဘုရင့်နောင်စခန်းနှင့်မော်ခီးစခန်းတို့ကို ဆက်တိုက်သိမ်းပိုက်ခြင်းဖြစ်ကြောင်း တော်လှန်ရေး စစ်ရေး သတင်းရင်းမြစ်က ပြောဆိုသည်။
ယနေ့ မေလ ၃၀ ရက်နေ့ နံနက် ၄ နာရီအချိန်တွင် မြ၀တီမြို့နယ်အတွင်းရှိ အမြင့်ဆုံး တောင်ကုန်းပေါ်တွင်ရှိသော ဘုရင့်နောင် စစ်တပ်စခန်းကိုလည်းကောင်း၊
ယနေ့ နံနက် ၁၀ နာရီဝန်းကျင်အချိန်တွင် မော်ခီးစစ်ကောင်စီတပ်စခန်းကိုလည်းကောင်း အသီးသီး တိုက်ခိုက်သိမ်းပိုက်ခဲ့ကြောင်း၊
ယင်းစခန်း ၂ ခုလုံးမှာ စစ်ကောင်စီတပ်ဖွဲ့ဝင်များအားလုံး ထွက်ပြေးသွားခြင်းဖြစ်ကြောင်း သိရှိရသည်။
မော်ခီးရော ဘုရင့်နောင်စခန်းကုန်းရော စခတွေ အကုန်ထွက်ပြေးတာလို့ သိရတယ်။
လက်နက်ခဲယမ်းသိမ်းဆည်းရရှိမှုနဲ့ စခ သေဆုံးမှု၊
အရှင်ဖမ်းဆီးရရှိမှု အခြေအနေ မသိရသေးဘူး ဟု စစ်ရေးသတင်းရင်းမြစ်က ပြောဆိုသည်။
ယနေ့ နံနက်ပိုင်း က သိမ်းပိုက်လိုက်သည့် မော်ခီးစစ်တပ်စခန်းသည် ၂၀၂၂ ခုနှစ်တွင် တော်လှန်ရေးတပ်များက သိမ်းပိုက်ခဲ့ပြီး စစ်တပ်က ပြန်လည် တိုက်ခိုက်သိမ်းယူခဲ့သော စခန်းဖြစ်ကြောင်း၊
ယခုအကြိမ် တပ်များက ဒုတိယအကြိမ် ပြန်လည် တိုက်ခိုက်သိမ်းပိုက်ခြင်းဖြစ်ကြောင်း သိရှိရသည်။
ယနေ့မေလ ၃၀ ရက်နေ့ နံနက် ၄ နာရီအချိန် ၊
ပူးပေါင်းတပ်များက ဝေါ်လေဗျူဟာစစ်စခန်းအနီးရှိ အမြင့်မားဆုံးတောင်ကုန်းတွင် တည်ရှိနေသော ဘုရင့်နောင်ကုန်းစစ်စခန်းကို တိုက်ခိုက်သိမ်းပိုက်ခဲ့ပြီး အဆိုပါစခန်းကုန်းကို ပထမဆုံးအကြိမ်တိုက်ခိုက်သိမ်းပိုက်နိုင်ခြင်းဖြစ်ကြောင်း၊
အဆိုပါ ဘုရင့်နောင်တပ်စခန်းကို က ဆယ်စုနှစ်ချီ၍ ထိုးစစ်ဆင်ခဲ့ဖူးသော်လည်း တစ်ကြိမ်မှ မသိမ်းပိုက်ခဲ့ဖူးကြောင်း၊
ယခု သိမ်းပိုက်ရရှိမှုမှာ ပထမဆုံးအကြိမ် သိမ်းပိုက်ရရှိခြင်းဖြစ်သည့်အပြင် နာရီပိုင်းအတွင်း သိမ်းပိုက်ရရှိခြင်းဖြစ်ကြောင်း သိရှိရသည်။
က မတ်လ၊
ဧပြီလနှင့် ယခု မေလအတွင်းတွင် ထိုင်း မြန်မာနယ်စပ်အနီးမှ စစ်ကောင်စီ၏ ပူးလူးတူ၊
ခလယ့်ဒေး၊
တခေါဘီခွီး၊
မော်ဖားသူးစခန်း ၊
တာလယ်စခန်းများ၊
မယ်လ၊
ဘလက်ဒို၊
မော်ခီး၊
ဘုရင့်နောင်စခန်းကုန်း၊
ကနဲလေးစခန်းနှင့် ရွှေအေးမြိုင်တပ်စခန်းတို့ကို ဆက်တိုက်တိုက်ခိုက်သိမ်းယူနိုင်ခဲ့ခြင်းဖြစ်သည်။
ဓာတ်ပုံ ၂၀၂၂ ခုနှစ် မတ်လအတွင်း က ပထမဆုံးအကြိမ် သိမ်းပိုက်ခဲ့သော မော်ခီးစစ်ကောင်စီတပ်စခန်း။
ပုံအဟောင်း ဖြစ်ပါသည်။