အဲဒီတုန်းက ဗိုလ်ချုပ်တို့က ဦးဆောင်နေတဲ့ တပ်ဦး အလံကိုင်မှာ ဦးဆောင်နေတဲ့အခါကျတော့ လူထုထောက်ခံမှုက အများကြီး ရတာပေါ့နော်။
အခု က တပ်ဦးအလံကိုင်အနေနဲ့ လုပ်နေတယ် အခုခေတ်မှာ ။
ဟိုတုန်းကတော့ ကွန်မြူနစ်ပါတီက ဦးဆောင်တယ်၊
ဗိုလ်ချုပ်တို့ကိုလည်း လေးစားတယ်ဆို တော့ အဲဒီတုန်းက အားပေးမှုတွေ တစ်ခဲနက်ရတယ် ။
အင်္ဂလိပ်တွေကလည်း ဒီ ဗမာပြည်ကို စွန့်ခွာပြီး ထွက်ပြေးသွားတယ်။
ဗမာပြည်ကို ပြန်အပ်ခဲ့ရတယ်၊
ဂျပန်တွေရော ဆို တော့ လူထုထောက်ခံမှု အများကြီးရတာပေါ့။
အခုချိန်ကျတော့ ဘယ်လိုခေါ်မလဲ ၈၉ ခုမှာ ကျွန်မတို့ ဗမာပြည်ကွန်မြူနစ်ပါတီတပ်နဲ့ တပ်ပိုင်းတွေက နယ်စပ်တွေမှာ ငြိမ်းချမ်းရေးယူပြီး ကျန်ခဲ့တော့ ကျွန်မတို့က ပါတီပိုင်းကျန်ခဲ့တယ်။
ပါတီပိုင်းက တပ်မရှိတဲ့အခါကျတော့ လက်နက်ကိုင်တော်လှန်ရေး ဆင်နွှဲလို့မရတဲ့အခါကျတော့ ကျွန်မတို့က မြေအောက်ဆင်းပြီးတော့ တကယ့် အရေးအခင်းတွေ ပေါ်ပေါက်ရေးတွေ အကုန်လုံး လူထုဒုက္ခရောက်တယ်ဆိုလို့ရှိရင် လူထုတွေဘက်က ရပ်တည်ပြီးတော့ လုပ်ကိုင်ပေးတာတွေ အများကြီးပေါ့။
တို့ဘာတို့ ဖြစ်ပေါ်ရေးဆို ကျွန်မတို့ ကျွန်မတို့ ကွန်မြူနစ်ပါတီကလူတွေ နောက်ကနေ အများကြီး ပံ့ပိုးပြီး လုပ်ခဲ့တာတွေ အများကြီး ရှိတယ်။
အဲဒီဟာတွေကို မသိတဲ့ လူထုထဲမှာလည်း အများကြီး ရှိတယ်။
မဟာမိတ်တွေထဲမှာလည်း တချို့က သိတယ် မသိချင်ယောင် ဆောင်တာပေါ့နော်။
ဒါပေမဲ့ ကျွန်မတို့ ကွန်မြူနစ်တွေက စင်ပေါ်တက်မှ မဟုတ်ဘူး၊
စင်အောက်မှာ နေနေ စင်နောက်မှာ နေနေ ကိုယ့်တိုင်းပြည်လွတ်မြောက်တယ်ဆိုရင် ကျွန်မတို့ ဝမ်းသာပြီးသားပဲ။
ဒါကြောင့် ကျွန်မတို့ ဘယ်နေရာကပဲ ပုခုံးထမ်းတင် ပေးရ ၊
ပေးရ တင်ပေးခဲ့တာပေါ့။
အဲဒီအချိန်မှာ လက်နက်ကိုင်တော်လှန်ရေး မတိုက်တဲ့အချိန်မှာ တောက်လျှောက် ထောင်တွေထဲမှာလည်း ကျသွားတဲ့ လူတွေ အများကြီးရှိတယ်။
လူမသိတဲ့ လူတွေ။
တောက်လျှောက် မြန်မာပြည် နိုင်ငံရေးအခင်းအကျင်းနဲ့ ကျွန်မတို့ မကင်းကွာခဲ့ဘူး။
တောက်လျှောက် လူထုကို တတ်နိုင်သလောက် အလုပ်အကျွေးပြုနေတယ်။
ဟုတ်ကဲ့ပါ ဆရာမကျေးဇူးပါ။
ပြီးတော့ ဒီ နွေဦးတော်လှန်ရေးကာလမှာဆိုရင် က အင်အားတော်တော် တောင့်တင်းသွားပြီးတော့ ပြည်သူလူထုကို ဆရာမတို့ ဘယ်လိုမျိုး စည်းရုံးခဲ့သလဲ၊
အင်အားတောင့်တင်းဖို့ကို ဘယ်လိုစုဖွဲ့ခဲ့ပြီးတော့ ဆရာမတို့လည်း ဘယ်လိုရုန်းကန်ခဲ့ရသလဲဆိုတာလေး ပြောပြပေးပါရှင့်။
ကျွန်မတို့ကကျတော့ အစတုန်းက လိုင်ဇာမှာ နွေဦးတော်လှန်ရေးစတော့ ၂၀၂၁ မတ်လ ၁၅ ရက်ဆိုရင် ကျွန်မတို့က အပတ်စဉ် ၁ စဖွင့်နေပြီ။
အဲဒီအချိန်မှာ တွေ ဘာတွေ မဖွဲ့သေးဘူး။
အဲဒီအချိန်မှာ ကျွန်မတို့က လိုင်ဇာမှာ ရောက်နေပြီ။
အဲဒီကနေ စပြီးတော့ အပတ်စဉ် ၃ ၊
၄ လောက်အထိ လိုင်ဇာမှာပဲ လုပ်ခဲ့တာ။
လုပ်ပြီးတော့မှ အပတ်စဉ် ၁၊
၃ တွေ စုပြီးတော့ ကျွန်မတို့က ကွန်မန်ဒိုဆိုပြီးတော့ ဖွဲ့လိုက်တာ။
၂၀၂၁ နှစ်မကုန်ခင်မှာ ကျွန်မတို့ ရဲဘော်တွေက ဒီစစ်ကိုင်းတို့ ဘာတို့ ဆင်းပြီ။
ကျွန်မတို့က ဒီလိုမျိုး ပွဲတွေ ဘာတွေနဲ့ ကြိုတာ မရှိဘူး။
ကျွန်မတို့က ခြေသံလုံလုံနဲ့ စစ်ကိုင်းထဲထိ ဆင်းသွားတယ်။
ဆင်းသွားပြီးတော့ ရဲဘော်နှင်းအောင်တို့၊
အောင်ဘညိုတို့ ရှိတယ်လေ၊
အရင်တုန်းက တိုင်းရင်းသားအရေးလုပ်တဲ့ ဗကသ။
သူဆိုရင်လည်း ခင်ဦးသားလည်း ဖြစ်တယ်၊
အဲဒီဒေသမှာလည်းပဲ ကျွန်မတို့ ရဲဘော်တွေ ဆင်းလာလို့ရှိရင် အဆင်ပြေအောင် လူထုအတွက် အလုပ်တွေ အများကြီး လုပ်ခဲ့တာတွေ ရှိတယ်။
သူ့ရဲ့ ကူညီမှုတွေနဲ့ ကျွန်မတို့ အများကြီး ခြေကုတ်တွေ ရတယ်။
ကျွန်မတို့ ရဲဘော်တွေကလည်း ရောက်တဲ့ အရပ်မှာ လူထုကို လေးလေးစားစားလည်း ဆက်ဆံတယ်၊
လူထုရဲ့ လုပ်ငန်းတွေဆို ကူလုပ်ပေးတယ်။
လူထုကို စာနာတယ် လယ်ရိတ်ချိန် စပါးစိုက်ချိန် စိုက်ပေါ့ လူထုအခက်အခဲတွေ ဝိုင်းပြီး ဖြေရှင်းပေးတယ်။
အဲဒီအပေါ်မှာ လူထုကို ယဉ်ယဉ်ကျေးကျေး ကောင်းကောင်းမွန်မွန်ဆက်ဆံတယ်ဆိုတော့ လူထုကလည်း သူတို့ကို စာနာတယ်။
စာနာပြီးတော့ ရဲဘော်လေးတွေက ငါတို့အတွက် တကယ်ကာကွယ်ပေးနိုင်တဲ့ လူတွေဆိုပြီး ယုံကြည်လာပြီးတော့ နောက်ပိုင်း လူထုကပဲ စောင့်ရှောက်ပေးတယ်။
တဖြည်းဖြည်းလူထုက ထောက်ခံလာတယ်။
နောက်ပိုင်းကျတော့ စစ်ကိုင်းဘက်က ရဲဘော်တွေ အကုန်စုပြီးတော့ ကိုးကန့်ဘက် ၊
စစ်လက်နက်တွေ စစ်ပညာတွေ ရဖို့ ၊
ကိုးကန့်ဘက်ကို သင်တန်းတက်ပြီးတဲ့အခါမှာ ၁၀၂၇ စစ်ဆင်ရေးထဲ ဝင်ပါပြီး လက်နက်အင်အား၊
လူအင်အား၊
စစ်ပညာပြည့်စုံလာတဲ့အခါ စစ်ကိုင်းဘက်ကို တစ်ခါဆင်းပြီးတော့ ဒီ ကန့်ဒေါင့်စစ်ဆင်ရေး တိုက်ပွဲတွေ ဝင်တာပေါ့။
အဲဒီမတိုင်ခင်တုန်းကလည်း စစ်ကိုင်းမှာ တိုက်ပွဲတွေ ဝင်သေးတယ်။
တပ်ပေါင်းစုပြီးတော့ ။
တွေတို့ ၊
ပကဖတွေ အကုန်လုံးပေါ့ တိုက်ပွဲတွေ တိုက်မယ်ဆိုရင် အတူတွဲတိုက်တာတွေ ရှိတယ်။