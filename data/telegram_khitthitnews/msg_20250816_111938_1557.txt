သတင်းဌာန၏ ဩဂုတ် ၂ ရက် မနက်ပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ ဩဂုတ် ၂ ရက် မနက်ပိုင်း တင်ဆက်ပေးမယ့် သတင်းတွေကတော့ အကြမ်းဖက်မင်းအောင်လှိုင်က မြှောက်ပင့် စာရေးသားပေးပို့ခဲ့ပေမယ့် အမေရိကန်သမ္မတ ထရမ့်က မြန်မာထုတ်ကုန်တွေအပေါ် သွင်းကုန်အခွန် ၄၀ ရာခိုင်နှုန်း ကောက်ခံတာကို အတည်ပြုလိုက်ပြီး မြန်မာနိုင်ငံဟာ အမေရိကန်ရဲ့ ကမ္ဘာ့ဒုတိယအမြင့်ဆုံးအခွန်ကောက်ခံရတဲ့နိုင်ငံ ဖြစ်လာပါတယ်။
မန္တလေးတိုင်း၊
ချမ်းမြသာစည်မြို့နယ်မှာ စစ်တက္ကသိုလ် အပတ်စဉ် ၄၆ ကျောင်းဆင်း အငြိမ်းစား ဗိုလ်မှူး ပြည်သိမ်းကို ကျပ်သိန်း ၃ ၀၀၀ ကျော်ဖိုးရှိတဲ့ မူးယစ်ဆေးဝါးတွေနဲ့အတူ ဖမ်းဆီးရရှိခဲ့တယ်လို့ မူးယစ်ရဲ တပ်ဖွဲ့က သတင်းထုတ်ပြန်ထားပါတယ်။
နေပြည်တော်၊
ပုဗ္ဗသီရိညစျေး နှစ်ထပ်ပွဲရုံဆိုင်တန်းမှာ ဧည့်စာရင်းနဲ့ နေထိုင်တဲ့ လူငယ်အလုပ်သမား တွေကို စစ်တပ်က စစ်မှုထမ်းခိုင်းဖို့ ဝင်ရောက်ပေါ်တာဆွဲ ဖမ်းဆီးသွားတဲ့ သတင်းအပါအဝင် မနက်ခင်းသတင်းတွေကို တင်ဆက်ပေးပါမယ်။