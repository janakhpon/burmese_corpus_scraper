သတင်းဌာန၏ ဇွန် ၇ ရက် နေ့လယ်ပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ ဇွန် ၇ ရက် နေ့လယ်ပိုင်း တင်ဆက်ပေးမယ့် သတင်းတွေကတော့ မြန်မာနိုင်ငံတစ်ဝှမ်း လိုင်စင်မဲ့ကား နဲ့ ဆိုင်ကယ်တွေကို ဖမ်းဆီးဖို့ အကြမ်းဖက် မင်းအောင်လှိုင်က ညွှန်ကြား ခဲ့တဲ့ နောက်ကွယ်မှာ သူ့ရဲ့ သားနဲသမီး တင်သွင်းနေတဲ့ လျှပ်စစ်ကားတွေ မရောင်းရတော့တဲ့အချက်က အဓိက ပါဝင်နေတယ်လို့ နေပြည်တော် စစ်တပ်သတင်းရင်းမြစ်က ပြောပါတယ်။
ပဲခူးတိုင်း၊
အုတ်တွင်းမြို့နယ် အထက်က ခပေါင်းဆည် ရေလွှဲတမံမှာရှိတဲ့ အကြမ်းဖက် စစ်ကောင်စီတပ် ဂိတ်းစခန်းနဲ့ စစ်ကူ စစ်ကြောင်းကို တော်လှန်ရေးပူးပေါင်းတပ်တွေက တိုက်ခိုက်ခြေမှုန်းမှုအတွင်း စစ်ကောင်စီ တပ်သား ၁၁ ဦးကတော့ အသီးသီး သေကုန်ကြတဲ့အပြင် ၊
သေနတ် ၄ လက်ကိုပါ သိမ်းဆည်းရရှိခဲ့တယ်လို့ တပ်ဖွဲ့ရဲ့ တာဝန်ရှိသူတစ်ဦးက ရန်ကုန်ခေတ်သစ်ကို ပြောပါတယ်။
မန္တလေးအိုးဘိုထောင်မှာ အကြမ်းဖက် စစ်ကောင်စီက အစ္စလမ်ဘာသာဝင်တွေရဲ့ ဒီကနေ့ ကျရောက်တဲ့ နေ့ထူးနေ့မြတ် အစ်နေ့ မှာတောင် ဝတ်ပြုဆုတောင်းခွင့်မပေးပဲ ပိတ်ပင်ထားတဲ့ သတင်းအပါအဝင် နေ့လယ်ခင်းသတင်းတွေကို တင်ဆက်ပေးပါမယ်။