မြန်မာနိုင်ငံရှိ ကလေးသူငယ်များအနေဖြင့် အခြေခံကျသည့် ပညာသင်ယူ ခွင့်နှင့် ကျန်းမာရေးဆိုင်ရာ အခွင့်အရေးများကို ဆုံးရှုံးနေသည့်အပြင် စားနပ်ရိက္ခာ မလုံလောက်မှု၊
အစာအာဟာရ မပြည့်ဝမှု၊
ပုံမှန် ကာကွယ်ဆေး မထိုးနိုင်ခြင်း၊
ဆင်းရဲနွမ်းပါးမှု သတ်မှတ်ချက်အောက် ကျရောက်နေခြင်းတို့မှာ မြန်မာနိုင်ငံရှိ ကလေးသူငယ်များ၏ ဘဝများနှင့် ကောင်းမွန် စွာ ရှင်သန်နေထိုင်ခွင့်တို့ကို အဓိက အန္တရာယ်ပေး နေသည့် အချို့သော အချက်များဖြစ် ကြောင်း သံအမတ်ကြီးက လုံခြုံရေးကောင်စီတွင် ထုတ်ဖော်ပြောဆိုသည်။
မြန်မာကလေးသူငယ်များအပေါ် ကြီးလေးသော ချိုးဖောက်မှုများ ကျူးလွန်နေသည့် စစ်တပ်အား တာဝန်ခံမှုရှိစေရန်၊
ကုလ သမဂ္ဂ အထွေထွေညီလာခံနှင့် လုံခြုံရေး ကောင်စီတို့တွင် ရှိနှင့်ပြီးဖြစ်သော အထောက်အပံ့ဖြစ်စေသည့် ဆုံးဖြတ်ချက်များ နှင့် နိုင်ငံတကာတွင် တည်ဆဲ တာဝန်ခံစေရေး ယန္တရားများကို အသုံးချ၍ စစ်တပ် ၏ ပြစ် ဒဏ်ကင်းလွတ်ခွင့်အား အပြီးတိုင် ချုပ်ငြိမ်းရန်၊
ပစ်မှတ်ထားသည့် အရေးယူ ပိတ်ဆို့မှုများ အပါအဝင် စစ်တပ်အပေါ်၌ ဖိအား ဖြစ်စေနိုင်မည့် နည်းလမ်းအားလုံး ချမှတ်ရန်နှင့် စစ်တပ်ထံသို့ လက်နက်၊
ခဲယမ်းနှင့် ငွေကြေးထောက်ပံ့မှုများ စီးဆင်းနေခြင်းအား ဖြတ်တောက်ရပ်တန့်ရန် သံအမတ်ကြီးဦးကျော်မိုးထွန်းက တောင်းဆိုသည်။