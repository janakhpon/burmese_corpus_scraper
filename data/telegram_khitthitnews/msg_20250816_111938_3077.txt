ဝက်လက်မြို့နယ် ရေလည်မော်၊
ရှားကွဲရွာနှင့် ငါးပတ်ချောင်းရွာတို့ကို စစ်လေယာဉ် ဖြင့် ဗုံးကျဲမှုကြောင့် သေဆုံးသူများအနက်မှ ပြည်သူ ၁၅ ဦး၏အလောင်းများ ကောက်ယူရရှိ ရန်ကုန်၊
ဇူလိုင် ၁၈ စစ်ကိုင်းတိုင်း၊
ဝက်လက်မြို့နယ်၊
ရေလည်မော်၊
ရှားကွဲရွာနှင့် ငါးပတ်ချောင်းရွာတို့ကို စစ်လေယာဉ် ဖြင့် ဗုံးကျဲမှုကြောင့် သေဆုံးသူများအနက်မှ ပြည်သူ ၁၅ ဦး၏အလောင်းများ ကောက်ယူရရှိကြောင်း ဒေသပြည်သူများက ရန်ကုန်ခေတ်သစ်သတင်းဌာနထံသို့ ပြောဆိုသည်။
ဇူလိုင် ၁၇ ရက်နေ့ ညနေ ၅ နာရီအချိန် ဝက်လက်မြို့နယ်၊
ရှားကွဲရွာ၊
ရေလည်မော်ရွာနှင့် ငါးပတ်ချောင်းရွာများကို တိုက်ပွဲ ဖြစ်ပွားခြင်းမရှိဘဲ စစ်လေယာဉ်ဖြင့် အကြောင်းမဲ့ ဗုံးကျဲချခဲ့ရာမှ ပြည်သူများ သေဆုံးခဲ့ကြောင်း၊
သေဆုံးသူများထဲတွင် သက်ကြီးရွယ်အိုအမျိုးသမီးများပါ ပါဝင်ပြီး လတ်တလော အလောင်း ၁၅ လောင်း ကောက်ယူရရှိထားကြောင်း သိရှိရသည်။
ပြည်သူတွေ စစ်ရှောင်နေကြရတယ်။
မနေ့ညနေပိုင်း စစ်လေယာဉ်နဲ့ ဗုံးကျဲချတာမှာ ငါးပတ်ချောင်းရွာက ပြည်သူ ၉ ဦး၊
ရေလည်မော်ရွာက ပြည်သူ ၁ ဦး၊
ရှားကွဲရွာက ပြည်သူ ၅ ဦး ပေါင်း ၁၅ ဦးအလောင်းတွေ ရရှိပါတယ်။
တိုက်ပွဲဖြစ်ပွားခြင်းမရှိပါဘူး။
ဟု ဒေသပြည်သူတစ်ဦး က ပြောကြားသည်။
ထို့ပြင် ယနေ့ ဇူလိုင်လ ၁၈ ရက်နေ့ နံနက် ၇ နာရီ မိနစ် အချိန်တွင်လည်း တံတားဦးက တက်လာသည့် လေယာဉ်နှင့် ဝက်လက်မြို့နယ် ရေလည်မော်ကျေးရွာကို ၁၂၀ မမ ဗုံး ၄ လုံးကျဲချခဲ့ပြီး စဉ့်ကူးမြို့နယ် ထုံးကြီးကျေးရွာကိုလည်း လေကြောင်းတိုက်ခိုက်မှု ၁၅ ကြိမ်လုပ်ဆောင်ခဲ့ကြောင်း ဒေသပြည်သူများထံမှ သိရှိရသည်။
မနက်က ရေလည်မော်က ၄ ဦး ဒဏ်ရာရတယ်ဗျ။
အရှေ့ဘက် ကမ်း ထုံးကြီးက အကြိမ်ရေများတော့ ထိခိုက်သေဆုံးမှုတော့ ရှိနိုင်တယ်။
မနေ့က သေဆုံးသူတွေထဲမှာ သေဆုံးသူတွေရဲ့ အသက် အရွယ်တော့ အတိအကျမသိသေးဘူးဗျ ဟု ဒေသပြည်သူတစ်ဦးက ရန်ကုန်ခေတ်သစ်သတင်းဌာနသို့ ပြောကြားသည်။