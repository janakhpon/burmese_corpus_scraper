မန္တလေးအိုးဘိုထောင်တွင် ငလျင်ကြောင့် အဆောက်အအုံပြိုကျ သေဆုံးရသူများထဲတွင် နိုင်ငံရေး အကျဉ််းသားနှင့် အကျဉ်းသူ ၄၉ ဦးပါဝင် ရန်ကုန်၊
ဇွန် ၇ အိုးဘိုအကျဉ်းထောင်တွင်း မတ်လ ၂၈ ရက်နေ့တွင် လှုပ်ခတ်ခဲ့သည့် အင်အားပြင်းငလျင်ကြောင့် အဆောက်အအုံပြိုကျ၍ သေ ဆုံးသူ ၇၀ ဦးကျော်ရှိခဲ့ပြီး သေဆုံးသူများထဲတွင် အနည်းဆုံး နိုင်ငံရေးအကျဉ််းသား အကျဉ်းသူ ၄၉ ဦး ပါဝင်ခဲ့ကြောင်း မြန်မာ နိုင်ငံလုံးဆိုင်ရာ နိုင်ငံရေးအကျဉ်းသားများကွန်ရက် မှ ဗဟိုဦးဆောင်ကော်မတီဝင် ကိုသိုက်ထွန်းဦးက ရန်ကုန်ခတ်သစ်သတင်းဌာနသို့ ပြောကြားသည်။
ထိုသို့ အကျဉ်းသားသေဆုံးမှုများနှင့် ပတ်သက်ပြီး စစ်ကောင်စီ၏ သတင်းထုတ်ပြန်မှုများတွင် မပါဝင်ခဲ့ဘဲ သတင်း အမှောင်ချ ဖုံးကွယ်ထားသည်ကို တွေ့ရှိခဲ့ရကြောင်း ထံမှ သိရှိရသည်။
ကျနော်တို့ ငလျင်ကြောင့် သေဆုံးရခြင်းနဲ့အတူ ထောင်အာဏာပိုင်တွေရဲ့ စီမံခန့်ခွဲမှု ညံ့ဖျင်းတဲ့အတွက်လည်း အခုလို အရေ အတွက်အများကြီး သေဆုံးခဲ့ရတယ်ဆိုတာကို အသိပေးပြောကြားချင်ပါတယ်။
ဒီလို နိုင်ငံရေးအကျဉ်းသားတွေ အပါအဝင် အကျဉ်းသားတွေကို အခန်းကျဉ်းတွေထဲမှာ ဟောင်းနွမ်းတဲ့ အဆောက်အအုံတွေထဲမှာ လူဦးရေထူထပ်စွာထားရှိခဲ့တာ၊
ငလျင် လှုပ်ခတ်ချိန်မှာ အပြင်ထွက်ခွင့်ကို အချိန်တစ်ပြေးညီ မပေးခဲ့တဲ့အ တွက် အခုလိုမျိုး အဆောက်အအုံပြိုကျချိန်မှာ နိုင်ငံရေး အကျဉ်း သားတွေရဲ့ အသက်တွေ ပေးခဲ့ရတာ ဖြစ်ပါတယ်။
ဒ့ါအပြင် ပြင်ပကို သွားရောက်ကုသခွင့်ရဖို့အတွက် စာတင်တဲ့ လူတွေကို အချိန်နဲ့ တစ်ပြေးညီကုသခွင့် မပေးခဲ့တဲ့ အတွက်လည်း ဖြစ်ဖြစ်ချင်းနေ့မှာ မဟုတ်ဘဲနဲ့ ထိခိုက်ဒဏ်ရာတွေနဲ့ ထောင်ထဲမှာ သေဆုံးခဲ့ရတဲ့ အခြေအနေတွေလည်း ဖြစ်ပေါ်ခဲ့ရတာ ဖြစ်ပါတယ်။
ဒါကြောင့်လည်း အခုလို အရေအတွက် ၄၉ ဦး ရှိခဲ့တာ ဖြစ်ပါတယ်။
ဒီအရေအတွက်ဟာ အနည်းဆုံး အရေအတွက်သာဖြစ်ပြီးတော့ ကျနော်တို့ ဆက်ပြီးမှ သိရှိရတဲ့အခါမျိုးမှာ နောက်ဆုံးရလဒ်အခြေအနေတွေကို ဖော်ပြသွားမှာ ဖြစ်ပါတယ် ဟု ကိုသိုက်ထွန်းဦးက ရန်ကုန်ခတ်သစ်သတင်းဌာနသို့ ပြောကြားသည်။
မန္တလေးအိုးဘိုအကျဉ်းထောင်အတွင်းရှိ နိုင်ငံရေးအကျဉ်းသားများသည် အုတ်နံရံလေးဖက်အတွင်း သတင်းအမှောင်ချခံထားရသည့်အတွက် ပြင်ပရှိ မိသားစုဝင်များလည်း ဖြစ်စဉ်အခြေအနေအမှန်များမသိရှိခဲ့သည့်အတွက် ရက်လည်ဆွမ်းကျွေးပင် မပြု လုပ်ကြရသေးကြောင်း ထံမှ သိရှိရသည်။
လက်ရှိအချိန်အထိ အိုးဘိုအကျဉ်းထောင်အတွင်းရှိ နိုင်ငံရေးအကျဉ်းသားများအပါအဝင်အကျဉ်းသားများသည် ထောက်ပံ့ကူညီမှုများ များစွာလိုအပ်လျက်ရှိပါသဖြင့် လူ့အခွင့်အရေးနှင့်တရားမျှတမှုကို ဖော်ဆောင်နေကြသည့် အဖွဲ့အစည်းများမှ ထောက်ပံ့မှုများ ဆောင်ရွက်ပေးစေလိုကြောင်း ၊
အနေနှင့်လိုအပ်သည့် ထောက်ပံ့ကူညီမှုများ ပေးနိုင်ရန်အတွက် ဆောင်ရွက်လျက်ရှိကာ ကူညီပံ့ပိုးလိုသည့်ပြည်သူများကိုလည်း ဖိတ်ခေါ်ထား သည်။