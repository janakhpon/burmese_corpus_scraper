စစ်ကောင်စီက ဒေါနတောင်ပေါ် ကျေးရွာဖြစ်သည့် ကွီးလယ်ဆူးကျေးရွာနှင့် စာသင်ကျောင်းကို လေယာဉ်ဖြင့် ဗုံးကျဲမှု ကလေး ၂ ဦး အပါအဝင် ပြည်သူ ၄ ဦးဒဏ်ရာရ၊
၁ ဦး စိုးရိမ်ရ ရန်ကုန်၊
မေ ၂၉ အကြမ်းဖက် စစ်တပ်က ကရင်ပြည်နယ်၊
ကော့ကရိတ်ခရိုင်၊
ဒေါနတောင်ပေါ် ကျေးရွာတစ်ခုဖြစ်သည့် ကွီးလယ်ဆူးကျေးရွာနှင့်စာသင်ကျောင်းကို ယနေ့ ညနေပိုင်းတွင် လေယာဉ်ဖြင့် ဗုံးကျဲချသဖြင့် ကလေး ၂ ဦး အပါအဝင် ပြည်သူ ၄ ဦးထိခိုက်ဒဏ်ရာရရှိကြောင်း သတင်းရင်းမြစ်က ရန်ကုန်ခေတ်သစ်သတင်းဌာနထံသို့ ပြောဆိုသည်။
ယနေ့ မေလ ၂၉ ရက်နေ့ ညနေ ၆ နာရီ ၄၀ မိနစ်အချိန် စစ်ကောင်စီ၏ တိုက်လေယာဉ် ၂ စီးက တိုက်ပွဲဖြစ်ပွားခြင်းမရှိဘဲ ဒေါနတောင်ပေါ် ကျေးရွာဖြစ်သည့် ကွီးလွယ်ဆူးကျေးရွာနှင့်စာသင်ကျောင်းကို ဗုံးကျဲချခြင်းဖြစ်ကြောင်း သိရှိရသည်။
ဒီ ညနေ ဂျက် လေယာဉ် ၂ စီးနဲ့ တိုက်ပွဲ လည်းမဖြစ် တိုက်ပွဲ နေရာနဲ့ လည်း ဝေးတယ် ဒေါန တောင်ပေါ် ရွာကို ဗုံးကျဲချတာ။
ကလေး ၂ယောက်၊
လူကြီး ၂ ယောက် ထိခိုက်ပါတယ်။
သေဆုံးတာမရှိဘူး။
၁ ဦးက အ စိုးရိမ်ရတယ်။
ကျဲတာတော့ ကျောင်းလည်းထိတယ်။
စာသင်ချိန် မဟုတ် လို့ ကျောင်းပြန် မဖွင့် သေးလို့ ကျောင်းမှာ လူမရှိဘူး ဟု သတင်းရင်းမြစ်က ပြောဆိုသည်။
ဦးဆောင်သော ပူးပေါင်းတပ်များက ထိုင်း မြန်မာနယ်စပ်ရှိ စစ်ကောင်စီတပ်စခန်းများကို အဆက်မပြတ် ထိုးစစ်ဆင် တိုက်ခိုက်သိမ်းပိုက်လာပြီးနောက် စစ်တပ်က လေကြောင်းတိုက်ခိုက်မှုများဖြင့် အများပြည်သူများ၏ နေရာများကို တိုက်ရိုက် ထိုးစစ်ဆင်လာခြင်းဖြစ်ကြောင်း သိရှိရသည်။