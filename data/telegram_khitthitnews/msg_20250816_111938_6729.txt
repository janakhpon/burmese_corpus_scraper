သတင်းဌာန၏ ဇွန် ၁၃ ရက် မနက်ပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ ဇွန် ၁၃ ရက် မနက်ပိုင်း တင်ဆက်ပေးမယ့် သတင်းတွေကတော့ ပြည်တွင်းစီးပွားရေးစျေးကွက်မှာ ရွှေစျေးနဲ့ ဒေါ်လာစျေး ပြန်လည်မြင့်တက်လာချိန် စျေးကစားသူတွေကို ဖမ်းဆီးအရေးယူမယ်လို့ စစ်ကောင်စီက ကြေညာချက်ထုတ်ပြန် ခြိမ်းခြောက်လာပြန်ပါတယ်။
ပဲခူးတိုင်း၊
သာယာဝတီအကျဉ်းထောင်တွင်း ထောင်ဒဏ် ၁၀ နှစ် ချမှတ်ခံထားရတဲ့ နိုင်ငံရေးအကျဉ်းသား ဦးကျော်စိုး ခေါ် ဦးဇော်နှစ် ဟာ ထောင်တွင်းဆေးဝါးစောင့်ရှောက်မှု လုံလောက်စွာ မရရှိတာကြောင့် နှလုံးရောဂါ၊
သွေးတိုးရောဂါဝေဒနာတို့ကြောင့် ကွယ်လွန်ခဲ့ရတယ်လို့ မြန်မာနိုင်ငံလုံးဆိုင်ရာ နိုင်ငံရးအကျဉ်းသားများကွန်ရက် ဆီက သိရပါတယ်။
ကချင်ပြည်နယ်၊
ဖားကန့်မြို့နယ်၊
မှော်စီဇာကျောက်စိမ်းလုပ်ကွက်တစ်ခုမှာ စုစည်းနေတဲ့ စစ်တပ်ကို က ကြားညှပ်တိုက်ခိုက်ခဲ့ရာ စစ်ကောင်စီဘက်က ၂၀ ထက်မနည်း သေဆုံးခဲ့တယ်လို့ သတင်းရင်းမြစ်က ရန်ကုန် ခေတ်သစ်ကို ပြောပါတယ်။
လူထုခေါင်းဆောင် ဒေါ်အောင်ဆန်းစုကြည်ရဲ့ အသက် ၈၀ ပြည့်မွေးနေ့ ပန်းသပိတ်နဲ့ အင်္ကျီပြာလှုပ်ရှားမှုမှာ ပြည်သူအားလုံး ပူး ပေါင်းပါဝင်ကြဖို့ အထွေထွေသပိတ် ပေါင်းစပ်ညှိနှိုင်းရေးအင်အားစု က တိုက်တွန်းတောင်းဆိုလိုက်တဲ့ သတင်းအပါအဝင် မနက်ခင်းသတင်းတွေကို တင်ဆက်ပေးပါမယ်။