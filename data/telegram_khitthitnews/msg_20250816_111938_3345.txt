ပျော်ဘွယ်တွင် ဆက်ကြေးကောက်ခံနေသော စစ်တပ်ဂိတ်ကို ပစ်ခတ်မှု အရာခံဗိုလ် သန်းဦး အပါအဝင် စစ်သား ၄ ဦးသေဆုံးပြီး လက်နက်ခဲယမ်းများရရှိ ရန်ကုန်၊
ဇူလိုင် ၁၅ မန္တလေးတိုင်း၊
ပျော်ဘွယ်မြို့နယ်တွင် ဆက်ကြေးကောက်ခံနေသော စစ်တပ်ဂိတ်ကို ပစ်ခတ်မှု အရာခံဗိုလ် သန်းဦး အပါအဝင် စစ်သား ၄ ဦးသေဆုံးပြီး လက်နက်ခဲယမ်းများရရှိကြောင်း အဖွဲ့မှ တာဝန်ရှိသူတစ်ဦးက ရန်ကုန်ခေတ်သစ်သတင်းဌာနထံသို့ ပြောဆိုသည်။
ဇွန်လ ၂၆ ရက်နေ့ ပျော်ဘွယ်မြို့နယ်၊
ညောင်ကုန်းရဲစခန်းအနီးတွင် ဆက်ကြေးကောက်ခံနေသော စစ်တပ်ဂိတ်ကို အောင်ဆန်းမြေတပ်ဖွဲ့က ခြေလျင် ဝင်ရောက်စီးနင်းတိုက်ခိုက်ခဲ့ကြောင်း၊
အဆိုပါတိုက်ခိုက်မှုအတွင်း အရာခံဗိုလ် သန်းဦး အပါအဝင် စစ်သား ၄ ဦးသေဆုံးခဲ့ကြောင်း သိရှိရသည်။
တိုက်ခိုက်မှုအတွင်း စစ်တပ်ဂိတ်မှ ပျူစောထီးနှင့်ရဲ ၁ ဦးမှာ လက်နက်ယူဆောင်ထွက်ပြေးသွားခဲ့ပြီး သေဆုံးသူ စစ်သားများထံမှ သေနတ် ၃ လက်၊
ကျည် ၆၄ တောင့်၊
ပြည်သူများထံမှ ကောက်ခံထား သော ဂိတ်ကြေး ငွေကျပ် ၁ သိန်း ၈ သောင်း ၅ ရာကျပ်နှင့် ဖုန်း ၂လုံးတို့ကိုလည်း သိမ်းဆည်းရရှိကြောင်း သိရှိရသည်။
သေဆုံးသွားတဲ့ အရာခံဗိုလ်က သန်းဦးပါ။
တော်လှန်ရေးတပ်ဖွဲ့ဝင်တွေအနေနဲ့ အထိ အခိုက်မရှိ ဆုတ်ခွာနိုင်ခဲ့ပါတယ်။
တိုက်ပွဲဖြစ်တာက ၃ မိနစ်လောက်ပဲ ကြာမြင့်ပါတယ် ဟု အဖွဲ့မှ တာဝန်ရှိသူက ရှင်းပြသည်။