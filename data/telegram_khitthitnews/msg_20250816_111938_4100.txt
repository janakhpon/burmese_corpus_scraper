တီးတိန်မြို့နယ်၊
ပွာလ်ပီးကျေးရွာရှိ စစ်တပ် စခန်း အားလုံးကို သိမ်းပိုက်ရရှိပြီး စစ်ကောင်စီတပ်သားများ ကလေးမြို့အထိ ပြန်လည် ဆုတ်ပြေး ရန်ကုန်၊
ဇူလိုင် ၅ ချင်းပြည်နယ်၊
တီးတိန်မြို့နယ်၊
ပွားလ်ပီးကျေးရွာရှိ စစ်တပ် စခန်းအားလုံးကို သိမ်းပိုက်ရရှိခဲ့ပြီး စစ်ကောင်စီ တပ်သားများ ကလေးမြို့အထိ ဆုတ်ခွာ ထွက်ပြေးသွားကြောင်း ချင်းတော်လှန်ရေး စစ်ရေးသတင်းရင်းမြစ်က ရန်ကုန်ခေတ်သစ်သတင်းဌာနထံသို့ ပြောကြားသည်။
ယနေ့ ဇူလိုင်လ ၅ ရက်နေ့ နံနက် ၆ နာရီကျော်ခန့်တွင် တီးတိန်မြို့နယ်၊
မွာလ်ပီးကျေးရွာ၌ တပ်စွဲထားသော စစ်တပ် စခန်းကို ချင်းတော်လှန်ရေး ပူးပေါင်းတပ်ဖွဲ့များက ထိုးစစ်ဆင် တိုက်ခိုက်ခဲ့ရာ ညနေ ၅ နာရီ ကျော်တွင် အပြီးသတ် သိမ်းပိုက်နိုင်ခဲ့ခြင်းဖြစ်ကြောင်း၊
ယင်းစခန်းသိမ်း တိုက်ပွဲအတွင်း စစ်ကောင်စီတပ်သားများ ထိခိုက်သေဆုံးမှုများပြားခဲ့၍ ကလေးမြို့အထိ ပြန်လည် ဆုတ်သွားကြောင်း သိရသည်။
ပွာလ်မီးမှာကျန်တဲ့နောက်ဆုံးစစ်ခန်း သိမ်းပိုက်မိတာမှန်ပါတယ်။
က ဦးဆောင်သူက အတည် ပြုထားပြီ။
မွှာလ်ပီးကို အကုန်သိမ်းပြီးပြီ။
သတင်းကောင်းပါပဲ၊
စကစတွေကတော့ ကလေးမြို့အထိ ပြန်ဆုတ်သွားပြီလို့ သိရတယ်။
စကစဘက်က ထိခိုက်သေဆုံးမှု၊
လက်နက်သိမ်းဆည်းရရှိမှုကတော့ အတိအကျ မသိရသေးဘူး။
ဟု ချင်းတော်လှန်ရေးစစ်ရေးသတင်းရင်းမြစ်က ရန်ကုန်ခေတ်သစ် သတင်းဌာနထံသို့ ပြောကြားသည်။
အဆိုပါ တိုက်ခိုက်သိမ်းပိုက်မှုကို တပ်ဖွဲ့က ဦးဆောင်ကာ နှင့် တို့က ပူးပေါင်းကာ တိုက်ခိုက်ခဲ့ခြင်းဖြစ်ကြောင်း၊
ယခုအခါ နယ်မြေရှင်းလင်း ရေး လုပ်ဆောင်လျက်ရှိကြောင်း သိရသည်။
ထို့ပြင် ဇွန်လ ၂၆ ရက်နေ့ကလည်း တီးတိန်မြို့နယ်၊
မွှာလ်ပီးကျေးရွာရှိ စစ်တပ်စခန်းကို ချင်းတော် လှန် ရေးပူးပေါင်းတပ်ဖွဲ့မှ တိုက်ခိုက်ခဲ့ရာ ဇွန်လ ၂၈ ရက်နေ့အထိ ကာကင်းစခန်း ၃ ခုကို အပြီးသတ် သိမ်း ပိုက်ရရှိခဲ့ကြောင်း၊
ယင်း ကင်းစခန်း ၃ ခုသိမ်းပိုက်အတွင်း စစ်သား ၁၅ ဦး ကျော် သေဆုံးပြီး လက်နက်ခဲယမ်းများနှင့်အတူ အရှင်ဖမ်းမိသူများလည်းရှိခဲ့ကြောင်း သိရသည်။