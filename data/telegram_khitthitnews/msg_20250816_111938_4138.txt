ထိုင်း မြန်မာနယ်စပ်၊
စစ်ကောင်စီတပ်စခန်းများကို ပူးပေါင်းတပ်များက တိုက်ခိုက်နေမှု တိုက်ပွဲပြင်းထန်နေပြီး စစ်တပ်က လေယာဉ်ဖြင့် ဗုံးများကျဲချ၊
စစ်တပ်၏ ပစ်ခတ်မှုကြောင့် ပြည်သူ ၂ ဦးသေဆုံးပြီး ၃ ဦးဒဏ်ရာရ ရန်ကုန်၊
ဇူလိုင် ၅ ကရင်ပြည်နယ်၊
မြ၀တီမြို့နယ်၊
ထိုင်း မြန်မာနယ်စပ်၊
စစ်ကောင်စီတပ်စခန်းများကို ပူးပေါင်းတပ်များက ထိုးစစ်ဆင်တိုက်ခိုက်နေပြီး တိုက်ပွဲပြင်းထန်နေကာ စစ်တပ်က လေယာဉ်ဖြင့် ဗုံးများကျဲချခဲ့ကြောင်း ထိုင်း မြန်မာနယ်စပ် စစ်ရေးသတင်းရင်းမြစ်က ပြောဆိုသည်။
ယနေ့ နံနက်ပိုင်း စစ်ကောင်စီတပ်၏ လေယာဉ်များက ထီသဲလယ်စစ်ကောင်စီတပ်စခန်းအနီးသို့ ဗုံးများ ကျဲချခဲ့ကြောင်း၊
စစ်လေယာဉ်များက ဗုံး ၈ လုံးကျဲချခဲ့ကြောင်း၊
ယမန်နေ့တိုက်ပွဲအတွင်း စစ်တပ်၏ ပစ်ခတ်မှုကြောင့် ပြည်သူ ၂ ဦး သေဆုံးခဲ့ပြီး ၃ ဦးဒဏ်ရာရရှိကြောင်း သိရှိရသည်။
ဒီမနက်တော့ လေယာဉ်နဲ့ ဗုံးတွေ လာကျဲချသွားတယ်။
ဗုံးကျဲတာကတော့ ၈ လုံးလောက်ကျဲတယ်။
ပေါက်ကွဲသံ ၈ ချက်ကြားရတယ်။
တိုက်နေတာက ဝေါလေ၊
ဥကရစ်ထ၊
ထီသဲလယ် စခန်း ၃ ခုလုံးကို ပိတ်ဆို့ပြီး တိုက်နေတာ။
တစ်ပြိုင်နက်တည်း တိုက်နေကြတာ။
နှစ်ဖက် ပစ်ခတ်မှုတွေကတော့ တောက်လျှောက်ပဲ။
ဇူလိုင်လ ၃ ရက်နေ့ကတည်းက စပစ်နေကြတာ။
ဒရုန်းနဲ့ ဗုံးတွေလည်းကျဲတယ် ဟု ထိုင်း မြန်မာနယ်စပ် စစ်ရေးသတင်းရင်းမြစ်က ပြောဆိုသည်။
လတ်တလော တိုက်ပွဲများကြောင့် မြန်မာစစ်ဘေးရှောင် အရေအတွက် ၃၀၀ ဝန်းကျင်မှာ ထိုင်းဘက်သို့ ထွက်ပြေးတိမ်းရှောင်နေရပြီး ထိုင်းကလည်း မြန်မာစစ်ဘေးရှောင်များကို ကူညီပေးနေကြောင်း သိရှိရသည်။
မြန်မာဘက်အခြမ်းတွင် တိုက်ပွဲများ ပြင်းထန်နေသည့်အတွက် ထိုင်းစစ်တပ်က နယ်စပ်တွင် စစ်ရေး အသင့်ပြင်ကာ စောင့်ကြည့်နေပြီး လက်နက်ခဲယမ်းအပြည့်အစုံ နေရာယူ လုံခြုံရေးတိုးမြှင့်ထားကြောင်း သိရှိရသည်။
က ထိုင်း မြန်မာနယ်စပ်တစ်ခုလုံးကို ထိန်းချုပ် သိမ်းပိုက်ရန် စစ်ကောင်စီ တပ်စခန်း ၃ ခု သာ သိမ်းပိုက်ရရှိရန် ကျန်ရှိတော့ပြီး အဆိုပါစခန်းများမှာ ဥကရစ်ထ၊
ဝေါ်လေဗျူဟာကုန်းနှင့် တီသဲလယ် စစ်တပ်စခန်း တို့ဖြစ်ကြောင်း သိရှိရသည်။
က မတ်လ၊
ဧပြီလ၊
မေလနှင့် ဇွန်လတို့တွင် ထိုင်း မြန်မာနယ်စပ်အနီးမှ စစ်ကောင်စီ၏ ပူးလူးတူ၊
ခလယ့်ဒေး၊
တခေါဘီခွီး၊
မော်ဖားသူးစခန်း ၊
တာလယ်စခန်းများ၊
မယ်လ၊
ဘလက်ဒို၊
မော်ခီး၊
ဘုရင့်နောင်စခန်းကုန်း၊
ကနဲလေးစခန်းနှင့် ရွှေအေးမြိုင်တပ်စခန်း၊
ဇွန်လ ၃ ရက်နေ့တွင် သေ့ဘောဘိုးစခန်း၊
ဇွန်လ ၂၂ ရက်နေ့တွင် ထီးကပလယ်စခန်းတို့ကို သိမ်းပိုက်ရရှိခဲ့ခြင်းဖြစ်သည်။
ဓာတ်ပုံ ယခုနှစ် မေလအတွင်း ထိုင်း မြန်မာနယ်စပ်ရှိ စစ်ကောင်စီတပ်စခန်းတစ်ခုကို ပူးပေါင်းတပ်များက သိမ်းယူပြီး ကရင့်အမျိုးသားအလံ လွှင့်ထူနေစဉ်။