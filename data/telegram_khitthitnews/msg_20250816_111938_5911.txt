သတင်းဌာန၏ ဇွန် ၁၉ ရက် မနက်ပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ ဇွန် ၁၉ ရက် မနက်ပိုင်း တင်ဆက်ပေးမယ့် သတင်းတွေကတော့ ကရင်ပြည်နယ်၊
ကြာအင်းဆိပ်ကြီးမြို့နယ်က ဘုရားသုံးဆူမြို့ပေါ်မှာ လူထုခေါင်းဆောင် ဒေါ်အောင်ဆန်းစုကြည် ရဲ့ အသက် ၈၀ ပြည့်နှစ်မွေးနေ့ အထိမ်းအမှတ် ဂုဏ်ပြုဆိုင်းဘုတ်ကို ဒေသခံ ပြည်သူတွေက စုပေါင်းပြီး စိုက်ထူခဲ့ကြတယ်လို့ သိရပါတယ်။
အကြမ်းဖက် စစ်အာဏာရှင်ကို ဆန့်ကျင်တော်လှန်နေတဲ့ ရုပ်ရှင်သရုပ်ဆောင်၊
အဆိုတော်နဲ့ အနုပညာရှင် ၁၃ ဦးကို စစ်ကောင်စီက နိုင်ငံသားအဖြစ်ကနေ ရပ်စဲလိုက်တယ်ဆိုပြီး ထုတ်ပြန်လာပြန်ပါတယ်။
ကရင်ပြည်နယ်၊
ကျုံဒိုးမြို့နယ်က ကော့ကရိတ် အင်းကြီးလမ်းပိုင်းမှာ ပူးပေါင်းတပ်တွေနဲ့ အကြမ်းဖက် စစ်ကောင်စီတပ်အကြား တိုက်ပွဲတွေအပြင်းအထန်ဖြစ်ပွားနေပြီး စစ်ကောင်စီဘက်က အယောက် ၂၀ ကျော်ကတော့ အသီးသီး သေကုန်ကြတဲ့အပြင် ဒဏ်ရာရတဲ့သူတွေနဲ့ တော်တော်ကို အထိနာနေတဲ့ သတင်းအပါအဝင် မနက်ခင်းသတင်းတွေကို တင်ဆက်ပေးပါမယ်။