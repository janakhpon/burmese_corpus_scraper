သတင်းဌာန၏ ဩဂုတ် ၇ ရက် ညနေပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ ဩဂုတ် ၇ ရက် ညနေပိုင်း တင်ဆက်ပေးမယ့် သတင်းတွေကတော့ အကြမ်းဖက် စစ်ကောင်စီဘက်က ယာယီသမ္မတ မြင့်ဆွေဆိုသူဟာ ဒီကနေ့ ဩဂုတ်လ ၇ ရက်နေ့မှ တကယ်သေသွားပြီလို့ သူတို့စစ်တပ်ကိုယ်တိုင် အတိအလင်း သတင်းထုတ်ပြန်လာပါတယ်။
မနေ့ကတော့ မြင့်ဆွေဟာ မသေသေးပဲ ဒီနေ့မှ တကယ်သေသွားပြီလို့ စစ်ကောင်စီက ဆိုပါတယ်။
ဧရာဝတီတိုင်းက အင်္ဂပူမြို့နယ်မှာ ပြည်သူတွေကို စစ်တပ်ခေါ်ပြီး နည်းမျိုးစုံ နှိပ်စက်နေတဲ့ အကြမ်းဖက် စစ်ကောင်စီတပ်ဒေါက်တိုင် အောင်အောင် ဆိုသူ ပစ်ခတ်ရှင်းလင်းခံရပြီး သေသွားပြီလို့ အဖွဲ့ရဲ့ တာဝန်ရှိသူ တစ်ဦးက ရန်ကုန်ခေတ်သစ်ကို ပြောပါတယ်။
မန္တလေးတိုင်းက ငါန်းဇွန်မြို့နယ်အတွင်း စစ်ကြောင်းထိုးလာပြန်တဲ့ အကြမ်းဖက် စစ်ကောင်စီ တပ်သားတွေကို တော်လှန်ရေးပူးပေါင်းတပ်တွေက အကြိမ်ကြိမ် လိုက်လံ ပိတ်ဆို့တိုက်ခိုက်မှုတွေ အတွင်း စစ်ကောင်စီဘက်က ထိခိုက်သေဆုံးမှုတွေ တော်တော်ကို များထားပြီး စစ်တပ်က အထိနာနေ တယ်လို့ မန္တလေးခရိုင် အမှတ် ၅ တပ်ရင်းရဲ့ တာဝန်ရှိသူ တစ်ဦးက ရန်ကုန်ခေတ်သစ်ကို ပြောပါတယ်။
ထိုင်းနိုင်ငံအတွင်းမှာ လစ်လပ်သွားတဲ့ ကမ္ဘောဒီးယား အလုပ်သမားတွေရဲ့ နေရာမှာ မြန်မာ အလုပ်သမား တွေကို ထိုင်းလုပ်ငန်းရှင်တွေဘက်က အစားထိုးခန့်အပ်လာတဲ့ သတင်းအပါအဝင် နောက်ဆုံးရသတင်းတွေကို တင်ဆက်ပေးပါမယ်။