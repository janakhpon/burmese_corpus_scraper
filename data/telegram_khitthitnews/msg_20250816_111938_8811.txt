သတင်းဌာန၏ မေ ၂၄ ရက် နေ့လယ်ပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ မေ ၂၄ ရက် နေ့လယ်ပိုင်း တင်ဆက်ပေးမယ့် သတင်းတွေကတော့ အကြမ်းဖက် စစ်ကောင်စီရဲ့ စစ်မှုထမ်းသင်တန်းကျောင်းတွေမှာ ရည်မှန်းချက်ဟာ ရန်သူအားသတ်ရန် ဆိုတဲ့ ဆိုင်းဘုတ်တွေ စိုက်ထူပြီး ရဲရဲတက် ရဲရဲတိုက် ရဲရဲသတ် ကျူပင်ခုတ် ကျူငုတ်ပင်မကျန်စေရေး သတ်ဖြတ် တိုက်ခိုက်ရမယ်ဆိုပြီးတော့ကို တပ်သားသစ်တွေကို သင်ကြားပို့ချနေတယ်လို့ စစ်မှုထမ်းတပ်သားသစ်တချို့က ရန်ကုန်ခေတ်သစ်ကို အသိပေးပြောဆိုထားပါတယ်။
မန္တလေးတိုင်းက မတ္တရာမြို့နယ်မှာ တိုက်ပွဲတွေ ဖြစ်ပွားနေပြီး စစ်ကောင်စီဘက်က တိုက်ပွဲနဲ့မဆိုင်တဲ့ အရပ်သားပြည်သူတွေနေထိုင်ရာ ကျေးရွာတွေကို လေကြောင်းတိုက်ခိုက်မှုတွေ လက်နက်ကြီးပစ်ခတ်မှုတွေ ဆက်တိုက်လုပ်နေတယ်လို့ အဖွဲ့ရဲ့ တာဝန်ရှိသူ တစ်ဦးက ရန်ကုန်ခေတ်သစ်ကို ပြောပါတယ်။
စစ်ကိုင်းတိုင်းက မြင်းမူမြို့နယ်မှာ လှည့်ကင်းထွက်လာတဲ့ စစ်ကောင်စီတပ်သားတွေကို တော်လှန်ရေး တပ်တွေက အသင့်စောင်ပြီး တိုက်ခိုက်ခြေမှုန်းမှုအတွင်း စစ်ကောင်စီတပ်သား ၂ ဦးကတော့ အသီးသီး သေကုန်ကြပြန်တဲ့အပြင် နောက်ထပ် စစ်သား ၃ ဦးက ပြင်းထန်ဒဏ်ရာတွေရသွားပြီး ပြန်ဆုတ်သွားကြတဲ့ သတင်းအပါအဝင် နေ့လယ်ခင်းသတင်းတွေကို တင်ဆက်ပေးပါမယ်။