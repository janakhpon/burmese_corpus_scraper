သတင်းဌာန၏ ဩဂုတ် ၁၄ ရက် မနက်ပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ ဩဂုတ် ၁၄ ရက် မနက်ပိုင်း တင်ဆက်ပေးမယ့် သတင်းတွေကတော့ ပဲခူးတိုင်း၊
တောင်ငူမြို့မှာ မင်းအောင်လှိုင်အမိန့်နဲ့ ကေတုမတီရှေးဟောင်းနန်းတော်၊
မြို့ရိုးနဲ့ ကျူံးကို ပြန်လည်တူးဖော်တည်ဆောက်ဖို့ ဘုန်းကြီးကျောင်းနဲ့ သီလရှင်ကျောင်း ၂၀ ကျောင်း၊
ဘုရား ၁ ဆူနဲ့ ခရစ်ယာန်ဘုရားကျောင်း ၁ ခုအပါအဝင် ရပ်ကွက်တွေကို စစ်တပ်က ဖယ်ရှားခိုင်းနေတယ်လို့ ဒေသပြည်သူ တွေက ပြောပါတယ်။
အမျိုးသားညီညွတ်ရေးအစိုးရ ကာကွယ်ရေးဝန်ကြီးဌာနလက်အောက်က ပြည်သူ့ကာကွယ်ရေး တပ်မတော်နဲ့ ပြည်သူ့ကာကွယ်ရေးအဖွဲ့တွေကို ဖက်ဒရယ်တပ်မတော် ထူထောင်ရေးဆောင်ရွက်နေရာမှာ စစ်ဥပဒေတွေအတိုင်း တင်းတင်းကျပ်ကျပ် အရေးယူစစ်ဆေးမှုတွေ လုပ်ဆောင်နေပြီး ဥပဒေအထက်မှာ ဘယ်သူမှ မရှိစေရဘူးလို့ လက်အောက်က စစ်ခုံရုံးဥက္ကဋ္ဌတစ်ဦးက ပြောဆိုလိုက်ပါတယ်။
ရှမ်းပြည်နယ်တောင်ပိုင်း၊
ဆီဆိုင်မြို့နယ်၊
နောင်ကျောကျေးရွာအုပ်စုနဲ့ တောင်ရှေ့ကျေးရွာအုပ်စုတို့မှာ တိုက်ပွဲဖြစ်ပွားပြီး စစ်သားနဲ့ ပြည်သူ့စစ် ၁၀၀ ခန့် သေဆုံးခဲ့တယ်လို့ သတင်းနှင့်ပြန်ကြားရေး တာဝန်ရှိသူ ခွန်းယိမ်းရံက ရန်ကုန်ခေတ်သစ်ကို ပြောပါတယ်။
မန္တလေးတိုင်း၊
ဝက်လက်မြို့နယ်က စစ်ဘေးရှောင်စခန်းနဲ့ ရွှေညောင်တော်ဘုရားကုန်းကို အကြမ်းဖက် စစ်တပ်က တိုက်ပွဲဖြစ်ပွားခြင်းမရှိဘဲ လေယာဉ် ၂ စီးနဲ့ ၉ ကြိမ် ဗုံးကျဲတိုက်ခိုက်ခဲ့ကြောင့် ပြည်သူတွေ ထွက်ပြေးနေရတဲ့ သတင်းအပါအဝင် မနက်ခင်းသတင်းတွေကို တင်ဆက်ပေးပါမယ်။