သတင်းဌာန၏ ဇွန် ၁၀ ရက် မနက်ပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ ဇွန် ၁၀ ရက် မနက်ပိုင်း တင်ဆက်ပေးမယ့် သတင်းတွေကတော့ ရှမ်းပြည်နယ်မြောက်ပိုင်းမှ မြို့တွေနဲ့မန္တလေးတိုင်းထဲက မိုးကုတ် အပါအဝင် မြို့နယ်ပေါင်း ၁၂ မြို့သိမ်းပိုက် ထားတဲ့ အပါအဝင် တအာင်းအမျိုးသား အစုအဖွဲ့တွေ စုပေါင်းပြီး တအာင်းပြည်တော်လှန်ရေး ကာလအစိုးရကို ဖွဲ့စည်းထူထောင်ရေးအတွက် တအာင်းပြည်ကောင်စီကို ဖွဲ့စည်းလိုက်ပါတယ်။
ကချင်ပြည်နယ်၊
ဖားကန့်မြို့နယ်၊
မှော်ဆီဇာ ဘုရားကုန်းမှာ တပ်စွဲထားတဲ့ အကြမ်းဖက် စစ်ကောင်စီ တပ်သားတချို့ အပြင်ထွက်၍ လက်ဖက်ရည်ဆိုင် ထိုင်စဉ် ပစ်ခတ်ခံရပြီး စစ်သား ၂ ဦးသေဆုံးခဲ့တယ်လို့ တော်လှန်ရေး သတင်းရင်းမြစ်က ရန်ကုန်ခေတ်သစ်ကိုပြောပါတယ်။
မွန်ပြည်နယ် ကျိုက်မရောမြို့နယ်နှင့် ကော့ကရိတ်မြို့နယ်အစပ်က ပန်ရပ် ကျေးရွာရှိ ကလေးတွေကို စာသင်ကြား ပေးနေတဲ့ နေအိမ်စာသင်ကျောင်းကို အကြမ်းဖက် စစ်တပ်က လေယာဉ်နဲ့ ဗုံးကျဲချခဲ့ရာ ကလေး ငယ် ၁ ဦးအပါအဝင် ၄ ဦးသေဆုံးသွားတဲ့ သတင်းအပါအဝင် မနက်ခင်းသတင်းတွေကို တင်ဆက်ပေးပါမယ်။