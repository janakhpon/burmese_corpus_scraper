ဒေးဒရဲ၊
ကွန်ပလိုင်းကျေးရွာအုပ်ချုပ်ရေးမှူး မင်းမြတ်သူကိုက စစ်မှုထမ်းကြေးအဖြစ် လူငယ်ရှိသော မိသား စု ၁ စုလျှင် ငွေကျပ် ၁ သိန်းနှင့် သားယောင်္ကျားလေးမရှိသော မိသားစုတစ်စုလျှင် ငွေ ၄ သောင်းအထိ တိုးကောက်ရန် အစည်းအဝေးခေါ်ပြောဆို ရန်ကုန်၊
ဇွန် ၁၂ ဧရာ၀တီတိုင်း၊
ဒေးဒရဲမြို့နယ်၊
ကွန်ပလိုင်းကျေးရွာအုပ်ချုပ်ရေးမှူး မင်းမြတ်သူကိုက စစ်မှုထမ်းကြေးအဖြစ် လူငယ် ရှိသော မိသား စု ၁ စုလျှင် ငွေကျပ် ၁ သိန်းနှင့် သားယောင်္ကျားလေးမရှိသော မိသားစုတစ်စုလျှင် ငွေ ၄ သောင်းအထိ တိုးကောက်ရန် အစည်းအဝေးခေါ်ပြောဆိုကြောင်း ဒေသပြည်သူများက ရန်ကုန်ခေတ်သစ်သတင်းဌာနထံသို့ ပြောဆိုသည်။
ယခုဇွန်လအတွင်း ဧရာဝတီတိုင်း ဖျာပုံခရိုင် ဒေးဒရဲမြို့နယ် ကွန်ပလိုင်းကျေးရွာအုပ်ချုပ်ရေးမှူးက လစဉ်စစ်မှု ထမ်းရမည့် လူငယ်များပေးရမည်ဖြစ်ကြောင်း၊
မိမိတို့၏ သားသမီးများကို မပေးလိုပါက လူအစားထိုး ဝယ်ထည့်ရမည်ဖြစ်ပြီး လက်ရှိ ကောက်ခံနေသော ငွေကြေးဖြင့် မလုံလောက်ကြောင်း၊
ထို့ကြောင့် လစဉ် ကောက်ခံနေသည့် စစ်မှုထမ်းကြေးကို တိုးမြှင့်မည်ဖြစ်ကြောင်း၊
လူငယ်ရှိသော မိသားစုဆိုလျှင် မိသားစု ၁ စု လစဉ် ၁ သိန်းကျပ်၊
သားယောင်္ကျားလေးမရှိသော မိသားစု ၁ စုလျှင် လစဉ် ငွေကျပ် ၄ သောင်း ကောက်ခံမည်ဖြစ်ကြောင်း သိရှိရသည်။
လစဉ် စစ်မှုထမ်းလူစားထိုးဖို့အတွက် အသက် ၁၈ နှစ်ကနေ အသက် ၃၅ နှစ်ကနေ လူငယ်ရှိတဲ့ မိသားစုဆိုရင် ၁ လကို ၁ သိန်း၊
အသက် ၃၅ နှစ်ကနေ အသက် ၆၅ နှစ် အထိ အမျိုးသားရှိတဲ့ အိမ်ဆိုရင် ၁ လ ၃ သောင်း၊
သား သမီး မရှိတဲ့အိမ်တွေဆိုရင် ၁ လ ၄ သောင်း တိုးကောက်မယ်။
ကွန်ပလိုင်းနဲ့ကျွဲခြံစု နှစ်ရွာ တစ်အုပ်စုကို သိန်း ၁၆၀နည်းပါးရအောင် ကောက်မယ်ပြောတယ် ဟု ဒေသပြည်သူတစ်ဦးက ရှင်းပြသည်။
စစ်မှုထမ်းကြေး လစဉ်ပေးထားပါက ပေါ်တာဆွဲခံရခြင်း၊
မိမိတို့၏ သားယောင်္ကျားလေးများ လုံခြုံစိတ်ချရမည်ဖြစ်ကြောင်း၊
စစ်မှုထမ်းကြေး မပေးလျှင် ပေါ်တာဆွဲခံရမည်ဖြစ်သည့်အပြင် ကျေးရွာအတွင်းတွင်ပင် နေထိုင်ရန် မလုံခြုံနိုင်ကြောင်း ကွန်ပလိုင်းကျေးရွာအုပ်ချုပ်ရေးမှူး မင်းမြတ်သူကိုက ခြိမ်းခြောက်ပြောဆိုခဲ့သည်။