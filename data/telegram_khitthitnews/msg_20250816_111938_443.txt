ကောလင်းမြို့နယ်၊
ကျောက်တန်းရွာကို ဓားပြဝင်တိုက်ပြီး မိသားစုဝင် ၅ ဦးကို ကြိုးတုတ်ရိုက်နှက်သွားသူ ၄ ဦးကို တော်လှန်ရေး တပ်ဖွဲ့များက ဖမ်းဆီး ရန်ကုန်၊
ဩဂုတ် ၁၁ စစ်ကိုင်းတိုင်း၊
ကောလင်းမြို့နယ်၊
ကျောက်တန်းရွာကို ဓားပြဝင်တိုက်ပြီး မိသားစုဝင် ၅ ဦးကို ကြိုးတုတ်ရိုက်နှက်သွားသူ ၄ ဦးကို တော်လှန်ရေး တပ်ဖွဲ့များက ဖမ်းဆီးရရှိခဲ့ကြောင်း မှ တာဝန်ရှိသူ တစ်ဦးက ရန်ကုန်ခေတ်သစ် သတင်းဌာနထံသို့ ပြောဆိုသည်။
ဇူလိုင်လ ၂၂ ရက်နေ့တွင် ကောလင်းမြို့နယ်၊
ကျောက်တန်းရွာရှိ ဦးမင်းခေါင်းနှင့် မိသားစုဝင် ၄ ဦးနေထိုင်သော နေအိမ်ကို တုတ်၊
ဓား ကိုင်ဆောင်လာသော လူ ၄ ဦးက ဓားပြဝင်တိုက်ကာ မိသားစုဝင် အားလုံးကို ကြိုးတုတ် ရိုက်နှက်သွားကြောင်း သိရသည်။
ထိုသို့ ကြိုးတုတ်ရိုက်နှက်ပြီးနောက် ငွေသား သိန်း ၁၆၀ နှင့် တန်ဖိုးကြီး ပစ္စည်းများကို ယူဆောင်သွားကြောင်း သိရှိရသည်။
အဆိုပါ ဓားပြအဖွဲ့ကို ကောလင်းမြို့နယ် ပကဖ ၊
ပအဖ နှင့် တပ်ဖွဲ့များက လိုက်လံ စုံစမ်းစဉ် ဩဂုတ်လ ၁၁ ရက်နေ့တွင် ဖမ်းဆီးနိုင်ခဲ့ကြောင်း သိရသည်။
ဓားပြတွေနဲ့ စစ်ခွေးတွေနဲ့ ပူးပေါင်းနေတဲ့ ပျူစောထီးတွေတော့ မဟုတ်ဘူး။
ဆေးစွဲနေတဲ့ ဆေးသမားတွေ ဆေးဖိုးလိုလို့ ဓားပြတိုက်တာဖြစ်နိုင်တယ် ဟု မှ တာဝန်ရှိသူ တစ်ဦးက ပြောဆိုသည်။
ယင်း ဓားပြ ၄ ဦးသည် ဝန်းသိုမြို့နယ် နမ်းခမ်းရွာ၊
ကံကုန်းရွာနှင့် ကောလင်းမြို့နယ် လက်ပံခုံရွာ၊
လျော်ဖြူကုန်း အရှေ့ရွာ တို့မှ ဖြစ်ပြီး စစ်ဆေးမှုများ ပြုလုပ်နေကာ ဆက်လက် အရေးယူဆောင်ရွက်မှုများ လုပ်ဆောင်သွားမည်ဖြစ်ကြောင်း သိရသည်။