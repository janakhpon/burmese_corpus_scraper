သဲကုန်းတွင် စစ်သား စုဆောင်းနေသူ အုပ်ချုပ်ရေးမှူး ကျော်ဝင်းထွဋ် ပစ်ခံရ၍ သေဆုံးပြီး အလောင်းလာကောက်သည့် စစ်တပ်ကိုပါ ထပ်မံ မိုင်းဆွဲ ရန်ကုန်၊
မေ ၂၅ ပဲခူးတိုင်း၊
ပြည်ခရိုင်၊
သဲကုန်းမြို့နယ်တွင် စစ်မှုထမ်းစစ်သား စုဆောင်းနေသူ အုပ်ချုပ်ရေးမှူးကျော် ဝင်းထွဋ်ကို ပစ်ခတ်ရှင်းလင်းခဲ့ရာ နေရာတွင်ပင်သေဆုံးသွားကြောင်း ၃၆၀၁ တပ်ရင်း စစ်ထောက် လှမ်းရေးနှင့် သတင်းပြန်ကြားတာဝန်ခံ ရဲဘော် က ရန်ကုန်ခေတ်သစ်သတင်းဌာနထံသို့ ပြောကြားသည်။
မေလ ၂၃ ရက်နေ့ နံနက် ၁၁ နာရီ ခန့်အချိန် သဲကုန်းမြို့နယ် ပိတ်ချင်းကုန်းအုပ်စု သရက်သုံးပင်ရွာ နေ အုပ် ချုပ်ရေးမှူး ကျော်ဝင်းထွဠ်သည် သရက်သုံးပင်ရွာမှ ရုံးပင်တက်ရွာဘက်သို့ သွားလာစဉ် ရုံးပင်တက် ရွာနှင့် ဘရန်းကန်ရွာကြားအရောက် ပြည်ခရိုင်အမှတ် ၁ ၊
၃၆၀၁ တပ် ရင်း ၊
တပ်ခွဲ ၁ မှ ရဲဘော်များက ပစ်ခတ်ရှင်းလင်းခဲ့ရာ နရာမှာပင်သေဆုံးသွားကြောင်း သိရသည်။
သေဆုံးသူ အုပ်ချုပ်ရေးမှူးကျော်ဝင်းထွဠ်သည် အကြမ်းဖက်စစ်ကောင်စီအတွက် အုပ်စုအတွင်း နေ လူငယ်များကို စစ်မှုထမ်းလူအင်အားစုဆောင်းပေးရုံ သာ မက စစ်မှုထမ်းသူများကို လစာနှင့် သင် တန်းစားရိတ်ထောက်ပံ့ရမည်ဆိုကာ အုပ်စုအတွင်းနေ ပြည်သူများထံမှ တစ်အိမ်ထောင်လျှင် ငွေ ကျပ် ၃ သောင်းမှ ၅ သောင်းအထိကောက်ခံကာ အကြမ်းဖက်စစ်ကောင်စီကို ငွေကြေးထောက်ပံ့ပေး နေသူဖြစ်ကြောင်း အသိပေးထားသည်။
ထို့ပြင် သေဆုံးသွားသော အုပ်ချုပ်ရေးမှူးကျော်ဝင်းထွဠ်၏ အလောင်းကို သဲကုန်းမြို့မှ စစ်ကောင် စီတပ် သားများက ဆိုင်ကယ် ၁၀ စီး၊
အင်အား ၂၀ ခန့်ဖြင့် လာရောက်ကောက်ယူခဲ့ရာ ယင်းအကြမ်း ဖက် စစ်သားများကို မွန်းလွဲ ၂ နာရီ ၁၅ မိနစ်အချိန်တွင် ပြည်သူ့ကာကွယ်ရေးတပ်ဖွဲ့ဝင်များ က ထပ် မံ မိုင်းဆွဲတိုက်ခိုက်ခဲ့ရာ ထိခိုက်သေဆုံးမှုရှိပြီး အတိအကျသိရှိနိုင်ရန် စုံစမ်းနေဆဲဖြစ်ကြောင်း သိရ သည်။