ကျွန်းလှမြို့နယ်၊
ရွာကုန်းကြီးရွာနားရှိ ရေနံချက်ဖိုကို စစ်တပ်က တိုက်လေယာဉ်ဖြင့် ဗုံးကျဲချ၍ ဆီပေပါများ၊
ကားများနှင့် ဆိုင်ကယ်များ မီးလောင်ကျွမ်း ရန်ကုန်၊
ဇူလိုင် ၆ စစ်ကိုင်းတိုင်း ကျွန်းလှမြို့နယ်၊
ရွာကုန်းကြီးရွာနားရှိ ရေနံချက်ဖိုကို အကြမ်းဖက်စစ်တပ်က တိုက်လေယာဉ်ဖြင့် ပစ်ခတ်ဗုံးကျဲချသွား၍ ဆီပေပါများ၊
ကားများနှင့် ဆိုင်ကယ်များ မီးလောင်ကျွမ်းမှု ဖြစ်ပွားခဲ့ကြောင်း ကျွန်းလှတက်ကြွလှုပ်ရှားသူများအဖွဲ့မှ တာဝန်ရှိသူက ရန်ကုန် ခေတ်သစ်သတင်းဌာနသို့ ပြောကြားသည်။
ယနေ့ ဇူလိုင်လ ၆ ရက်နေ့ နံနက် ၆ နာရီခွဲအချိန်တွင် အကြမ်းဖက်စစ်တပ်က တိုက်ပွဲဖြစ်ပွားခြင်း မရှိဘဲ လေယာဉ်ဖြင့် ဗုံးကျဲချခဲ့ခြင်း ဖြစ်ကြောင်း သိရှိရသည်။
ပြည်သူထိခိုက်မှု မရှိဘူး။
ဆိုင်ကယ်နဲ့ကားအပြင် ဆီပေပါတွေတော့ မီးလောင်တယ်။
ရေနံချက်ဖို ပစ်ခံရတာ ဟု ကျွန်းလှတက်ကြွလှုပ်ရှားသူများအဖွဲ့မှ တာဝန်ရှိသူက ရန်ကုန် ခေတ်သစ်သတင်းဌာနသို့ ပြောကြားသည်။
အဆိုပါ ဗုံးကျဲတိုက်ခိုက်မှုကြောင့် လူအထိအခိုက်ရှိ၊
မရှိ မသိရသေးဘဲ အချိန်ကြာမြင့်စွာ မီးလောင်ကျွမ်းမှု ဖြစ်ပွားခဲ့ကြောင်း သိရှိရသည်။