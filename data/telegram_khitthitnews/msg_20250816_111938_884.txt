သတင်းဌာန၏ ဩဂုတ် ၈ ရက် နေ့လယ်ပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ ဩဂုတ် ၈ ရက် နေ့လယ်ပိုင်း တင်ဆက်ပေးမယ့် သတင်းတွေကတော့ အာဆီယီထိပ်သီးအစည်းအဝေးကို တက်ခွင့်မရတဲ့ အကြမ်းဖက် မင်းအောင်လှိုင်က အာဆီယံနိုင်ငံ အချင်းချင်း ဆက်ဆံရာမှာ ပြည်တွင်းရေးကို စွက်ဖက်မှု မပြုရေး ပဋိညာဉ်ကို လေးစားလိုက် နာစောင့်ထိန်းကြပါဆိုပြီး ပြောဆိုနေပြန်ပါတယ်။
အကြမ်းဖက် စစ်ကောင်စီကိုယ်စာပြု ယာယီသမ္မတ မြင့်ဆွေ သေဆုံးမှုကို အကြမ်းဖက် မင်းအောင်လှိုင်ရဲ့ သား နဲ့ သမီးအပြင် ချွေးမနဲ့ မြေးမ ၅ ဦးကပါ ဝမ်းနည်းကြေကွဲတယ်ဆိုပြီး ကြော်ငြာထားပြန်သလို နေပြည်တော်မှာ ဩဂုတ်လ ၁၁ ရက်နေ့ရောက်ရင် အသုဘ အခမ်းအနားနဲ့ မြင့်ဆွေ အလောင်းကို လှည့်လည် မသာချဦးမယ် ဆိုပါတယ်။
ပဲခူးမြို့လယ်ခေါင်မှာရှိတဲ့ ဗိုလ်ချုပ်အောင်ဆန်း ကြေးရုပ်တုကို အကြမ်းဖက် စစ်ကောင်စီတပ်က ညအချိန် မီးတွေဖြတ်တောက် အမှောင်ချပြီး ဖယ်ရှားဖျက်ဆီးသွားပြန်တယ်လို့ ပဲခူးမြို့နေ ပြည်သူတွေက ရန်ကုန် ခေတ်သစ်ကို ပြောပါတယ်။
တနင်္သာရီတိုင်း၊
ရေဖြူမြို့နယ်အတွင်း ဝင်ရောက်လာတဲ့ အကြမ်းဖက် စစ်ကောင်စီတပ် စစ်ကြောင်းကို တော်လှန်ရေးတပ်တွေက ကြားဖြတ်တိုက်ခိုက်ခြေမှုန််းရာမှာ စစ်ကောင်စီဘက်က ဗိုလ်ကြီး ၂ ဦးအပါအဝင် ၁၅ ဦးဝန်းကျင်ကတော့ အသီးသီး သေကုန်ကြပြီး ဒဏ်ရာရတဲ့သူတွေနဲ့ပါ စစ်တပ်ဘက်က အထိနာနေသွားတဲ့ သတင်းအပါအဝင် နေ့လယ်ခင်းသတင်းတွေကို တင်ဆက်ပေးပါမယ်။