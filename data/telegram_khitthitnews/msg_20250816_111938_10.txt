မြောက်ဥက္ကလာမြို့မရဲစခန်းကို လက်ပစ်ဗုံး၊
၆၀ မမ ဗုံးများဖြင့် ပစ်ခတ်တိုက်ခိုက် ရန်ကုန်၊
ဩဂုတ် ၁၆ ရန်ကုန်တိုင်း၊
မြောက်ဥက္ကလာမြို့မရဲစခန်းကို လက်ပစ်ဗုံး၊
၆၀ မမ ဗုံးများဖြင့် ပစ်ခတ်တိုက်ခိုက်ခဲ့ကြောင်း မှ တာဝန်ရှိသူတစ်ဦးက ရန်ကုန်ခေတ်သစ်သတင်းဌာနထံသို့ ပြောဆိုသည်။
ဩဂုတ်လ ၁၄ ရက်နေ့ ည ၇ နာရီ ၂၅ မိနစ်အချိန် မြို့ပြစစ်ဆင်ရေးအဖွဲ့က ရန်ကုန်တိုင်း၊
မြောက် ဥက္ကလာပမြို့နယ် ခေမာသီလမ်းနှင့် သုခမိန်လမ်းထောင့်တွင်ရှိသော မြောက်ဥက္ကလာပမြို့နယ် အမှတ် ၉ ရဲစခန်းကို လက်ပစ်ဗုံး နှင့် ၆၀ မမ ဗုံး များဖြင့် ပစ်ခတ်တိုက်ခိုက်ခဲ့ကြောင်း ပြောဆိုသည်။
အဲဒီနေ့ည ၇ နာရီခွဲမှာ ပေါက်ကွဲသံတွေကြားရတာမှန်ပါတယ်။
ညသန်းခေါင်ယံမှာ ဧည့်စာရင်း စစ်တာတွေရှိတယ်။
အိမ်တိုင်းကို စစ်တာမဟုတ်ဘူး။
သူတို့ မသင်္ကာတဲ့အိမ်ကို စစ်တာမျိုးလို့ထင်တယ်။
ပေါက်ကွဲမှုဖြစ်တာတော့ဟုတ်တယ် ဟု မြောက်ဥက္ကလာမြို့နယ် ညရပ်ကွက် ခေမာသီလမ်းအနီး ဘုမ္မာလမ်းသွယ်အနီးတွင် နေထိုင်သူ ပြည်သူတစ်ဦးက ရန်ကုန်ခေတ်သစ်သတင်းဌာနထံသို့ ပြောဆိုသည်။
ရန်ကုန်ကင်းထောက်အဖွဲ့ဖြစ်သော ကလည်း ဩဂုတ်လ ၁၄ ရက်နေ့ ညပိုင်း ၇ နာရီ ၂၂ မိနစ်အချိန် မြောက်ဥက္ကလာမြို့နယ်နှင့် ထိစပ်မြို့နယ်များတွင် ဗုံးပေါက်ကွဲသံကဲ့သို အသံကျယ် ၂ ချက်ကြားလိုက်ရပြီး ခေမာသီလမ်းနှင့် သုခမိန်လမ်းထောင့်ရှိ မြောက်ဥက္ကလာပမြို့နယ်ရဲစခန်းတွင် ဗုံး ၂ လုံးပေါက်ကွဲသည်ဟု သိရှိရကြောင်း သတင်းထုတ်ပြန်ထားသည်။
အလားတူ ဩဂုတ်လ ၁၄ ရက်နေ့ ည ၁၀ နာရီအချိန်ကလည်း ရန်ကုန်တိုင်း၊
လှိုင်သာယာမြို့နယ် ၁၄ ရပ်ကွက်အုပ်ချုပ်ရေးမှူးရုံးတွင် အကြမ်းဖက်စစ်တပ်၏ ရွေးကောက်ပွဲအတွက် အစည်း အဝေး ပြုလုပ်နေကြသော အုပ်ချုပ်ရေးမှူးနှင့် အပေါင်းအပါများကို လုံခြုံရေးယူထားသည့် စစ်တပ်နှင့်ရဲများကို ပြင်းအားမြှင့်မိုင်းများဖြင့် ဖောက်ခွဲတိုက်ခိုက်ခဲ့ကြောင်း၊
စစ်တပ်ဘက်တော်သားတချို့ဒဏ်ရာရရှိခဲ့ပြီး စစ်တပ်က လူငယ်တချို့ကို မသင်္ကာမှုဖြင့် ဖမ်းဆီးစစ်ဆေးနေကြောင်း ရန်ကုန်မြို့ပြ များက ရန်ကုန်ခေတ်သစ်သတင်းဌာနထံသို့ ပြောဆိုသည်။
ဓာတ်ပုံ စစ်အာဏာသိမ်းပြီးစ ၂၀၂၁ ခုနှစ် မြောက်ဥက္ကလာပမြို့နယ်ရဲစခန်းရှေ့လမ်းကို လမ်းပိတ်ဆို့ထားခဲ့စဉ်။
ပုံအဟောင်းဖြစ်ပါသည်။