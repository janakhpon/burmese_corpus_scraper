ဆားလင်းကြီးမြို့နယ်၊
ကျေးရွာများကို စက်တပ်လေထီးဖြင့် စစ်တပ်က ဗုံးကျဲမှု နေအိမ်များ ထိခိုက်ပျက်စီး ရန်ကုန်၊
ဇွန် ၁၆ စစ်ကိုင်းတိုင်း၊
ဆားလင်းကြီးမြို့နယ်ရှိ ကျေးရွာများကို စစ်တပ်က စက်တပ်လေထီးဖြင့် ဗုံးကျဲ တိုက်ခိုက်မှု နေအိမ်များ ပျက်စီးခဲ့ကြောင်း ချင်းတွင်းမြစ်ကမ်းဘေးကျေးရွာများသပိတ်စစ်ကြောင်းမှ တာဝန်ရှိသူတစ်ဦးက ရန်ကုန်ခေတ်သစ် သတင်းဌာနထံသို့ ပြောဆိုသည်။
ဇွန်လ ၁၄ ရက်နေ့ ညပိုင်းတွင် အကြမ်းဖက် စစ်တပ်၏ စက်တပ် လေထီးများက ဆားလင်းကြီးမြို့နယ် မြောက်ခြမ်းရှိ ကျေးရွာများကို ဗုံးသီး ၂ လုံးကျဲချ တိုက်ခိုက်ခဲ့ကြောင်း ၊
အကြမ်းဖက် စစ်တပ်၏ ဗုံးကျဲ တိုက်ခိုက်မှုအတွင်း ပြည်သူများ ထိခိုက်မှုမရှိသော်လည်း နေအိမ်များ ပျက်စီးခဲ့ပြီး ပြည်သူများမွေးမြူထားသည် သိုး ၅ ကောင် သေဆုံးခဲ့ကြောင်း သိရှိရသည်။
ဆားလင်းကြီးမြို့နယ် မြောက်ခြမ်းကို စက်တပ် လေထီးနဲ့ ဗုံးသီး ၂ လုံးကျဲချ သွားတာ အထိအခိုက် အပျက်စီး အနည်းငယ်ရှိတယ်။
သိုး ၅ ကောင်လောက် သေဆုံး။
လူကတော့အသေးမွှားလေး လောက်ပဲ ထိခိုက်မှုရှိပါတယ် ဟု ချင်းတွင်းမြစ်ကမ်းဘေးကျေးရွာများသပိတ်စစ်ကြောင်းမှ တာဝန်ရှိသူတစ်ဦးက ပြောဆိုသည်။
အကြမ်းဖက်စစ်ကောင်စီတပ်က စက်တပ်လေထီးများကို အသုံးပြု၍ ကျေးရွာများသို့ ဗုံးကျဲမှုများ အကြိမ်ရေ အများအပြား လုပ်ဆောင်လာနေပြီး ယခု မိုးတွင်းကာလအတွင်း ရာသီဥတု တည်ငြိမ်သော နေ့ညမရွေး စက်တပ် လေထီးများဖြင့် ဗုံးကျဲတိုက် ခိုက်မှုများ လုပ်ဆောင်လာကြောင်း သိရှိရသည်။