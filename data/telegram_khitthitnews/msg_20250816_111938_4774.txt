ညောင်လေးပင်မြို့နယ်၊
ရေဖြူကန်ရွာ ဒိုးတန်းကုန်းတွင် တပ်စွဲထားသော စစ်သားများကို ဒရုန်းဖြင့် ဗုံးကျဲ တိုက်ခိုက်မှု စစ်တပ်ဘက်မှ ၂ ဦးသေဆုံး ရန်ကုန်၊
ဇွန် ၂၆ ပဲခူးတိုင်း၊
ညောင်လေးပင်မြို့နယ်၊
ရေဖြူကန်ရွာ ဒိုးတန်းကုန်းတွင် တပ်စွဲထားသော အကြမ်းဖက် စစ်သားများကို ဒရုန်းဖြင့် ဗုံးကျဲ တိုက်ခိုက်ခဲ့ရာ စစ်တပ်ဘက်မှ ၂ ဦး သေဆုံးခဲ့ကြောင်း မှ တာဝန်ရှိသူတစ်ဦးက ရန်ကုန်ခေတ်သစ်သတင်းဌာနထံသို့ပြောဆိုသည်။
ဇွန်လ ၂၅ ရက်နေ့တွင် ညောင်လေးပင်မြို့နယ်၊
ရေဖြူကန် ကျေးရွာ မြောက်ဘက်ရှိ ဒိုးတန်းကုန်းတွင် အထိုင်ချ တပ်စွဲထားသော အကြမ်းဖက် စစ်သားများကို တော်လှန်ရေးတပ်ဖွဲ့များက ဒရုန်းဖြင့် ဗုံးသီး ၃ လုံး ကျဲချ တိုက်ခိုက်ခဲ့ကြောင်း သိရသည်။
ယင်းတိုက်ခိုက်မှု အတွင်း အကြမ်းဖက် စစ်သား ၂ ဦးသေဆုံးကာ ၁ ဦးမှာ ယာဘက်ခြေပြတ်တောက်ပြီး ၁ ဦး ပြင်းထန်ဒဏ်ရာရရှိကာ တော်လှန်ရေး တပ်ဖွဲ့ဝင်များ အထိအခိုက်မရှိ ပြန်လည် ဆုတ်ခွာနိုင်ခဲ့ကြောင်း သိရှိရသည်။
စစ်ခွေး ခန့်မှန်း အင်အားကတော့ ၅၀ လောက်ကတော့ အမြဲရှိတယ်။
၅၀ ဆိုတာ ရေဖြူကန်ကို အထိုင်ချပြီး ပတ်လည် အကုန်နေရာယူထားတာကို ပြောတာပါ။
စစ်ခွေးသေစာရင်းကတော့ ထပ်တိုးသေတာ မရှိပါဘူး ဟု မှ တာဝန်ရှိသူတစ်ဦးက ပြောဆိုသည်။
အဆိုပါ တိုက်ခိုက်မှုကို ဗျူဟာ ၂၆ လက်အောက်ခံ တပ်ရင်းများဖြစ်သည့် တော်ဝင်ဒေါင်းတပ်ရင်းနှင့် တောကျီးကန်း ၇ ကောင်တပ်ရင်းတို့က ကျော်စွာစစ်ဆင်ရေး အဖြစ် ပူးတွဲ လုပ်ဆောင်ခဲ့ခြင်းဖြစ်ကြောင်း သိရသည်။