သပိတ်ကျင်းမြို့နယ်၊
၆ မိုင်ရွာနှင့် ၇ မိုင်ရွာကို စစ်တပ်က လေယာဉ်ဖြင့် ၁၃ ကြိမ် ဗုံးကျဲ တိုက်ခိုက် ရန်ကုန်၊
ဇွန် ၆ မန္တလေးတိုင်း၊
သပိတ်ကျင်းမြို့နယ်၊
၆ မိုင်ရွာနှင့် ၇ မိုင်ရွာကို အကြမ်းဖက် စစ်တပ်က လေယာဉ်ဖြင့် ၁၃ ကြိမ် ဗုံးကျဲ တိုက်ခိုက်ခဲ့ကြောင်း ဒေသပြည်သူများက ရန်ကုန်ခေတ်သစ် သတင်းဌာနထံသို့ ပြောဆိုသည်။
ဇွန်လ ၆ ရက်နေ့ မွန်းလွဲ ၁၂ နာရီခန့်မှ စတင်၍ အကြမ်းဖက် စစ်တပ်က သပိတ်ကျင်းမြို့နယ်၊
၆ မိုင်ရွာနှင့် ၇ မိုင်ရွာကို လေယာဉ်ဖြင့် ၁၃ ကြိမ် ဗုံးကျဲ တိုက်ခိုက်ခဲ့ခြင်းဖြစ်ကြောင်း သိရသည်။
အကြမ်းဖက် စစ်တပ်၏ လေကြောင်း တိုက်ခိုက်မှု အတွင်း ပြည်သူများ ထိခိုက်မှုရှိမရှိကို အတည်မပြုနိုင်သေးဘဲ ဒေသပြည်သူများလည်း ဘေးလွတ်ရာ ထွက်ပြေးတိမ်းရှောင်နေရကြောင်း သိရှိရသည်။
၁၂ နာရီ လောက်ကနေ စပြီးတော့ လေယာဉ်နဲ့ ဆက်တိုက်ကို ဗုံးကျဲ တိုက်ခိုက်နေတာ အကြိမ်ရေ ၁၃ ကြိမ်လောက် ကျဲချတိုက်ခိုက်သွားတယ်။
ပြည်သူတွေလည်း ဘေးလွတ်ရာကို ထွက်ပြေးတိမ်းရှောင်နေရတယ်။
ထိခိုက်သေဆုံးမှုရှိမရှိကိုတော့ အတည်မပြုနိုင်သေးဘူး ဟု ဒေသပြည်သူတစ်ဦးကပြောဆိုသည်။