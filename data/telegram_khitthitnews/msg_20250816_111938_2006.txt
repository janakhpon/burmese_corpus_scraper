ဝင်တိုက်တဲ့ ပကဖ တွေက စစ်ကိုင်းတို့ ဘာတို့ ပကဖတွေ ရှိတယ်။
ပုလဲတို့ဘာတို့ ပကဖတွေကျ တချို့ကျတော့ ဒဏ်ရာရတဲ့အချိန်မှာ ဆေးနည်းနည်းပါးပါးကုတဲ့အချိန်ကူတာမျိုးတွေတော့ ရှိတယ်လို့ သိရတယ်။
ဒါပေမဲ့ တိုက်ပွဲဝင်တိုက်တဲ့အထဲမှာတော့ မပါဘူး။
ဒါပေမဲ့ လေယာဉ်ပျက်ကျတဲ့ဆီကို သူတို့ အရင်ဆုံး ရောက်သွားတယ်။
ရောက်သွားပြီတော့ နောက်ပိုင်းကျတော့ သူတို့ ပစ်ချတယ်ဆိုတဲ့ အသံတွေပါ ထုတ်လာတဲ့အခါကျတော့ တကယ်ကတော့ ကျွန်မတို့ ရဲဘော်ပစ်ချလိုက်တာ ကြိမ်းသေတယ်။
အဲဒီတော့ ကျွန်မ ဒီသတင်းကို ဆရာ ဦးရည်မွန်ဆီကိုလည်း ပို့လိုက်တယ်။
ဆရာကလည်း ပါတဲ့တယ်။
ကျန်တဲ့ ဗိုလ်ချုပ် တာဘုန်းကျော်တို့ မဟာမိတ်အဖွဲ့တွေ အကုန်လုံး သိတဲ့လူတွေကလည်း လာပြီးပြောတယ် ဂုဏ်ယူပါတယ်တဲ့။
လာပြောတဲ့အခါကျတော့ ကျွန်မတို့ကလည်း အေးပေါ့ ဂုဏ်ယူတာပေါ့ ဒီလိုမျိုး ဂျက်ဖိုက်တာ တစ်စင်းပစ်ချဖို့က မလွယ်ဘူးလေ။
အရမ်းဂုဏ်ယူတဲ့အချိန်မှာ သတင်းတွေက တက်လာတယ်။
တက်လာတဲ့အခါ ကျွန်မတို့က ရှင်းရင် စကားက ပွတ်တိုက်မှုတွေ အရမ်းများသွားတယ်ဆိုရင် ကိုယ့်ရဲဘော်တွေချည်းပဲလေ တစိမ်းလည်း မပါဘူးဆိုတော့ ကျွန်မတို့က သိပ်လည်း အငြင်းမပွားချင်ဘူး ။
ကျွန်မတို့မှာ တခြားအရေးကြီးတာတွေလည်း ရှိနေတဲ့အခါကျတော့ ထားလိုက်ပါ အကြီးအကဲတွေ ကိုယ်တိုင်ကလည်း အသိအမှတ်ပြုထားပြီးပြီ။
တခြား မဟာမိတ်တွေ၊
စစ်ရေးကျွမ်းကျင်တဲ့လူတွေက အသိအမှတ်ပြုထားပြီးပြီဆိုတော့ အထူးလည်း ပြောစရာမလိုဘူးပေါ့။
နောက်ပြီးတော့ မြေပြင်မှာ အတူတွဲတိုက်တဲ့ မဟာမိတ်တွေ ရှိတယ်။
ဥပမာ တို့ တခြား မဟာမိတ်တွေကလည်း ဟုတ်တယ်၊
ကျွန်မတို့ တပ်က ရဲဘော်တွေ ပစ်ချလိုက်တာ မှန်တယ်ဆိုတဲ့ဟာကို အကုန်လုံးက ပြောထားပြီးပြီ။
ကျွန်မတို့ကလည်း မေးပြီးပြီလေ။
ကျွန်မတို့ ရဲဘော်တွေ ပြောတာ ပြည့်စုံရဲ့လားဆိုတာ။
ဒီနယ်တစ်ကြောမှာ ပစ်ချနိုင်တဲ့ဟာ ကျွန်မတို့ပဲ ကိုင်တယ်ဆိုတဲ့ဟာ အားလုံးကလည်း အသိအမှတ်ပြုတယ်။
အဲဒီတော့ ကျွန်မတို့လည်း မရှင်းတော့ဘူး၊
ဒီနယ်မှာလည်း ဒေသခံတွေက သိတယ်၊
မဟာမိတ်တွေက သိတယ်။
ဒီမဟာမိတ် ခေါင်းဆောင်တွေကလည်း အသိအမှတ်ပြုထားပြီဆိုတော့ ဒီဟာကို အကျယ်တဝံ့လိုင်းပေါ်မှာ မရှင်းတော့တာ ။
ရှင်းတယ်ဆိုရင် အပြန်အလှန်တွေ လျှောက်ပြီးတော့ ပြောတယ်ဆိုရင် အားလုံးနဲ့ စိတ်ဝမ်းထပ်ကွဲစရာတွေ ဖြစ်မယ်ဆိုတာ ကျွန်မတို့က မပြောဘဲနဲ့ ထားလိုက်တော့တာပေါ့နော်။
အမှန်တကယ်ကတော့ ကျွန်မတို့ က ပစ်ချလိုက်တာရှင့်။
လက်ရှိ ပုလဲ ကန်ဒေါင့် အခြေအနေလေး ပြောပြပေးပါဦးရှင့်။
ဘာလို့လဲဆိုတော့ အင်မထီးမှာက အင်အားတွေ ဖြည့်ပြီးတော့ ထပ်ပြီးတော့ ကန်ဒေါင့်ကို စစ်ကြောင်းထိုးဖို့ သတင်းတွေလည်း ရှိနေပြီဆိုတော့လေ အဲဒီက အခြေအနေလေးလည်း ပြောပြပေးပါဦး ဆရာမ။
ကန့်ဒေါင့်က ဇီးဖြူကုန်းနဲ့က နည်းနည်းဝေးတယ်။
အင်မထီးနဲ့ ပိုနီးတယ်။
အဲဒီတော့ သူတို့ကလည်း ကန့်ဒေါင့်ကနေ လက်လွှတ်ပြီး ထွက်ပြေးတဲ့အချိန် အင်မထီးထဲမှာ နဂိုရှိတဲ့ ပျူတွေနဲ့ စစ်ခွေးတွေ ပူးပေါင်းတာတွေတော့ ရှိတယ်။
နောက်ထပ် စစ်ကူတွေ ပို့တာတော့ ရှိတယ်။
ပို့ပြီးတော့ အင်မထီးထဲကနေ ကန့်ဒေါင့်ဘက်ကို စစ်ကြောင်းထွက်လာတယ်။
ဒါပေမဲ့ အင်မထီးနဲ့ ၁ နာရီလောက်အကွာ နောက်ထပ် တလိုင်းကန်တို့နေရာတွေ ရှိတယ်။
အဲဒီနေရာတွေမှာ ကျွန်မတို့ ရဲဘော်တွေက ပိတ်ဆို့ပြီးတော့ တားဆီးပြီး တိုက်ပွဲတွေ တိုက်တော့ သူတို့ စစ်ခွေးတွေက နောက်လန်ပြီးတော့ တက်ပျက်ပြီးတော့ ပြန်ဆုတ်ဝင်သွားတယ်။
သူတို့က တလိုင်းကန်တို့ မှာ နေရာယူထားတယ်။
အင်မထီးကနေ အနောက်ဘက်ကို တစ်နာရီလောက် ထွက်ပြီးတော့ ကာပြီးတော့ နေရာယူထားတယ်။
အခုနောက်ပိုင်းကျတော့ သရက်ကန်တွေ ဘာတွေကိုလည်း စစ်ခွေးတွေက မီးရှို့ပြီးတော့ ၊
ရွာကို မီးရှို့တယ်လို့ ကြားတယ်။
အစက ကျွန်မတို့ တလိုင်းကန်တို့ဘက်မှာ နေရာယူတာ နောက်ကျ နည်းနည်းဆုတ်ပေးလိုက်တော့ သူတို့က အဲဒီရွာတွေထဲ ဝင်ယူလိုက်ပြီး အဲဒီရွာကို မီးရှို့တယ်လို့ သတင်းကြားတယ်။
ရှေ့ကိုတော့ ရှေ့ဆက်တိုးလို့ မရဘူး။
နောက်ပြီးတော့ တစ်ခါတလေကျရင် ဒရုန်းတွေနဲ့ လိုက်ချတာတွေတော့ ရှိတယ်။
ကျွန်မတို့ ရှိနိုင်မယ်လို့ ထင်တဲ့နေရာတွေ တစ်ခါတလေကျ ပြည်သူလူထုရှိတဲ့ နေရာတွေကို တမင်လိုက်ချတာတွေ ရှိတယ်။
လက်ရှိတိုက်ပွဲတွေမှာလည်း အတူတူ ဖော်ဆောင်နေတာ ရှိတော့ နဲ့ က ဘယ်လို ဆက်ဆံရေးမျိုးရှိလဲ။
နောက်တစ်ခုက အစိုးရက ဒီမိုကရေစီ စနစ်နဲ့ သွားမယ်၊
ဆရာမတို့ ကလည်း ကွန်မြူနစ်စနစ်နဲ့ သွားမယ်ဆိုတော့ အဲဒီအပေါ်မှာရော ဘယ်လိုမျိုး နားလည်မှု ရှိကြသလဲဆိုတာ သိချင်ပါတယ်။
ကျွန်မတို့က အဓိက က လူတွေတွေ တစ်ရပ်လုံး လိုချင်တာကတော့ ဖက်ဒရယ် ဒီမိုကရေစီ စနစ်ကို သွားချင်တာပေါ့နော်။
ကျွန်မတို့ ကိုယ်တိုင်ကလည်း ရှစ်လေးလုံးတို့ ဘာတို့မှာ ပါခဲ့တာပဲ။
တို့ဘာတို့ ဖြစ်တည်ရေးမှာ ကျွန်မတို့ နောက်ကနေ အများကြီး ကူညီပေးခဲ့တာတွေ ရှိတယ်။
နောက်ပိုင်းတွေ ရွေးကောက်ပွဲတွေ ဘာတွေသာ မဝင်တာ။
ကျွန်မတို့က ဒီတောထဲတွေ တော်လှန်ရေးထဲတွေ ရောက်သွားတော့ နဲ့ အဆက်ပြတ်သွားတာပေါ့နော်။