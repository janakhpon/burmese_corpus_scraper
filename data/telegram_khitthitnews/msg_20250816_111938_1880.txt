ပြင်ဦးလွင်၊
နောင်ချို၊
ပုသိမ်ကြီးနှင့် မတ္တရာမြို့နယ် အတွင်းရှိ စစ်ကောင်စီ တပ်များ၏ လှုပ်ရှားမှုများကို သတင်းပေးပို့ပါက ထိုက်တန်စွာ ဂုဏ်ပြု ချီးမြှင့်မည်ဟု အထူးထပ်ဖွဲ့ ဖိတ်ခေါ် ရန်ကုန်၊
ဇူလိုင် ၂၉ မန္တလေးတိုင်း ပြင်ဦးလွင်၊
ပုသိမ်ကြီး၊
မတ္တရာ မြို့နယ်နှင့် ရှမ်းပြည်နယ် နောင်ချိုမြို့နယ်အတွင်းရှိ အကြမ်းဖက် စစ်ကောင်စီ တပ်များ၏ လှုပ်ရှားမှုကို သတင်းပေးပို့ပါက ထိုက်တန်စွာ ဂုဏ်ပြု ချီးမြှင့်သွားမည်ဖြစ်ကြောင်း အထူးထပ်ဖွဲ့မှ တာဝန်ရှိသူ တစ်ဦးက ရန်ကုန်ခေတ်သစ် သတင်းဌာနထံသို့ ပြောဆိုသည်။
ပြင်ဦးလွင်၊
နောင်ချို ၊
ပုသိမ်ကြီးနှင့် မတ္တရာ မြို့နယ် အနီးတဝိုက်တွင်ရှိသော အကြမ်းဖက် စစ်ကောင်စီ တပ်ရင်းတပ်ဖွဲ့ အသီးသီး၏ လူအင်အား၊
လက်နက်အင်အား၊
လက်နက်ခဲယမ်းတိုက်များ၏ တည်နေရာများ၊
စစ်ရေးစီမံချက်များ၊
တပ်တည် တပ်လှုပ်သတင်းများ၊
တပ်တွင်းခံစစ်ဖွဲ့စည်းပုံနှင့် စစ်ရေးလှုပ်ရှားမှုသတင်းများ၊
လက်နက်ကြီးအထိုင်ချစခန်းတည်နေရာများနှင့် ယင်းနေရာရှိ လူ ၊
လက်နက်အင်အားများကို သတင်းပေးပို့ရန် ဖိတ်ခေါ်ထားခြင်းဖြစ်သည်။
အဆိုပါ နေရာများတွင် ဖြန့်ကျက်ထားသော စစ်စခန်းအသီးသီးနှင့် တိုက်ကင်းလှည့်လည်သည့် စိုးမိုးဧရိယာများ စသည်တို့နှင့်ပတ်သက်ပြီး သတင်းအချက်အလက်များကို အထူးထပ်ဖွဲ့ရဲ့ ဖြစ်တဲ့ ကို ဖရဲသီးတပ်ဖွဲ့ဝင်များအနေဖြင့် ယုံကြည်စိတ်ချစွာ သတင်းပေးပို့နိုင်ကြောင်း ပြောဆိုထားသည်။
အထူးတပ်ဖွဲ့သည် ပေးပို့လာတဲ့ သတင်းအချက်အလက်များပေါ် မူတည်ပြီး ဂုဏ်ပြုချီးမြှင့်မှုများ ပြုလုပ်ပေးမည်ဖြစ်ပြီး ဖရဲသီးတပ်ဖွဲ့ဝင်တွေအတွက် ဘဝအာမခံချက် ကျိန်းသေရရှိမည်ဖြစ်ကြောင်း၊
ကျီးလန့်စာစားဘဝနှင့် အသက်ကိုရင်းပြီး အထက်လူကြီးဆိုသူများ၏ မတရားခိုင်းစေနေတဲ့အတိုင်း လိုက်လုပ်ပြီး ကိုယ့်အသက်အန္တရာယ်ကို ရင်ဆိုင်နေကြမယ့်အစား ဖရဲသီးသတင်းပေးအဖြစ် ပြည်သူ့ဘက်ကနေ ဂုဏ်သိက္ခာရှိရှိရပ်တည်ရင်း ကိုယ့်ဘဝနဲ့ ကိုယ့်ပိုင်ဆိုင်မှုတွေအတွက် အာမခံချက်ရှိအောင် ကြိုးစားကြစေချင်ကြောင်း၊
အခွင့်သာတုန်း အချိန်မနှောင်းခင် ဖရဲသီးပင် စိုက်ကြရန် က တိုက်တွန်းထားသည်။