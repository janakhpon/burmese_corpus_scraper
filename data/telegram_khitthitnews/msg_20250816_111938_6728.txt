သံတောင်ကြီး၊
စစ်တပ် ကြည်း တိုက်ခိုက်ရေးသင်တန်းကျောင်းမှ တပ်ခွဲမှူး အရာရှိသင်တန်းဆင်းများ လိုက်ပါသော စစ်ယာဉ်တန်းကို တိုက်ခိုက်မှု စစ်တပ်ဘက်မှ တပ်ခွဲမှူး ဗိုလ်ကြီး ၈ ဦး အပါအဝင် ၉ ဦးသေဆုံး ရန်ကုန်၊
ဇွန် ၁၃ ကရင်ပြည်နယ်၊
သံတောင်ကြီးမြို့နယ်၊
ဘုရင့်နောင်တပ်မြို့ ၊
စစ်တပ် ကြည်း တိုက်ခိုက်ရေးသင်တန်းကျောင်းမှ တပ်ခွဲမှူးသင် တန်းဆင်းများ လိုက်ပါသော စစ်ယာဉ်တန်းကို တိုက်ခိုက်ခဲ့ရာ စစ်တပ်ဘက်မှ ၉ ဦးသေဆုံးကြောင်း မှ တာဝန်ရှိသူတစ်ဦးက ရန်ကုန်ခေတ်သစ်သတင်းဌာနထံသို့ ပြောဆိုသည်။
ဇွန်လ ၇ ရက်နေ့ ညနေ ၅ နာရီ ၃၀ မိနစ်အချိန် သံတောင်ကြီးမြို့နယ်၊
ဘုရင့်နောင်တပ်မြို့ ၊
စစ်သင်တန်းကျောင်းမှတပ်ခွဲမှူး သင် တန်းဆင်းများပါဝင်သော စစ်ယာဉ်တန်းကို တောင်ငူ သံတောင်လမ်းပိုင်း၊
၇ မိုင်စစ်တပ်စခန်းကုန်းအနီးတွင် ပစ်ခတ်တိုက်ခိုက်ခဲ့ရာ သင်တန်းဆင်း တပ်ခွဲမှူး ဗိုလ်ကြီး ၈ ဦးသေဆုံးကြောင်း၊
ထို့ပြင် ယာဉ်မောင်းတပ်ကြပ် ၁ ဦးလည်း သေဆုံးကာ ၄ ဦးထိခိုက်ဒဏ်ရာရရှိခဲ့ကြောင်း သိရှိရသည်။
သေဆုံးတာမှာ ၈ ဦးက တပ်ခွဲမှူးသင်တန်းဆင်းပြီးသား အသစ်စက်စက်လေးတွေ ဟု မှ တာဝန်ရှိသူက ရှင်းပြသည်။
ထို့ပြင် မေလ ၂၇ ရက်နေ့ကလည်း ကရင်ပြည်နယ်၊
တောင်ငူ လိပ်သို လမ်းပိုင်းရှိ စစ်ကောင်စီ၏ ထုံးဘိုကြီးတပ်စခန်းကိုလည်း တော်လှန်ရေးတပ်များက သွားရောက်ပစ်ခတ်ခဲ့ပြီး ပစ်ခတ်မှုအတွင်း စစ်ကောင်စီတပ်ဘက်မှ အထိနာသည်ဟု သိရှိရကြောင်း ၊
ထိခိုက်မှုကို အတိအကျ စုံစမ်း၍ မရသေးကြောင်း ၎င်းက ပြောဆိုသည်။
အဆိုပါ စစ်ဆင်ရေးကို တောင်ငူခရိုင်၊
တပ်မဟာ ၂ ၊
တပ်ရင်း ၅လက်အောက်ခံ စစ်ကြောင်း နှင့် မဟာမိတ်တပ်ဖွဲ့တို့က ပူးပေါင်းတိုက်ခိုက်ခဲ့ကြခြင်းဖြစ်ကြောင်း သိရှိရသည်။
ဓာတ်ပုံ အကြမ်းဖက်စစ်ကောင်စီတပ်မှ တိုက်ပွဲအတွင်းသေဆုံးသွားသော ဗိုလ်ကြီးတစ်ဦး၏ နာရေးပြင်ဆင်ထားမှု။
ပုံအဟောင်းဖြစ်ပါသည်။