နေပြည်တော်အနီးတွင် ယနေ့ နံနက်ပိုင်း ငလျင်လှုပ်ခတ်မှု ပြည်သူများ သိသာစွာခံစားရပြီး နေအိမ်ပေါ်မှ ပြေးဆင်းရ ရန်ကုန်၊
ဇွန် ၅ နေပြည်တော်အနီးတွင် ယနေ့ နံနက်ပိုင်း ငလျင်လှုပ်ခတ်မှု ပြည်သူများ သိသာစွာခံစားရပြီး နေအိမ်ပေါ်မှ ပြေးဆင်းရကြောင်း နေပြည်တော်မှ ဝန်ထမ်းအသိုင်းအ၀ိုင်းက ရန်ကုန်ခေတ်သစ်သတင်းဌာနထံသို့ ပြောဆိုကြသည်။
ယနေ့ နံနက် ၈ နာရီ ၁၁ မိနစ်အချိန် နေပြည်တော်၊
ပျဉ်းမနားနှင့်ပတ်ဝန်းကျင်ဒေသများတွင် ငလျင်သိသာစွာ လှုပ်ခတ်သွားကြောင်း၊
နေအိမ်များ ယိမ်းထိုးသွားပြီး ငလျင်လှုပ်ခတ်ချိန် မြေကြီးလှုပ်ရှားသည့် ကျယ်လောင်သောအသံပါ ကြားရကြောင်း နေပြည်တော်၊
ရွှေကြာပင်ရပ်ကွက်တွင် နေထိုင်သူ ဝန်ထမ်းတစ်ဦးက ဆိုသည်။
ပြင်းအား ၄ လောက်တော့ရှိမယ်ထင်တယ်။
တော်တော်သိသိသာသာ လှုပ်တာ။
လူတွေလည်း အကုန်ပြေးထွက်လာကြတာ။
ကိုယ်တင်မဟုတ်ဘူး။
ကိုယ့်ရပ်ကွက်ထဲက လူတိုင်း ပြေးထွက်လာရတာ။
လှုပ်တဲ့အချိန်တော့ တိုတယ်။
ဒါပေမယ့် လှုပ်သွားတာ ကြမ်းတာ ဟု ၎င်းက ဆိုသည်။
ယမန်နေ့ ဇွန်လ ၄ ရက်နေ့၊
မြန်မာစံတော်ချိန် မွန်းလွဲ ၁၂ နာရီ ၄၆ မိနစ်အချိန်ကလည်း ရှမ်းပြည်နယ်တောင်ပိုင်း၊
အောင်ပန်းမြို့အနီး ၊
မြေအောက်အနက် ၃ ကီလိုမီတာကိုဗဟိုပြု၍ ရစ်ခ်တာစကေး ၄ ဒသမ ၅ အဆင့်ရှိ ငလျင်လှုပ်ခတ်သွားခဲ့ကြောင်း အမျိုးသားညီညွတ်ရေးအစိုးရက သတင်းထုတ်ပြန်ထားသည်။
ဓာတ်ပုံ မတ်လ ၂၈ ရက်နေ့ လှုပ်ခတ်ခဲ့သော ငလျင်ကြောင့် နေပြည်တော်၊
ပျဉ်းမနားတစ်၀ိုက်မှ ပြိုကျနေသော နေအိမ်များ။