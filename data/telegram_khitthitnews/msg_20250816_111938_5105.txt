ထိုင်းနိုင်ငံအတွင်းသို့ တရားမဝင် ခိုးဝင်လာသော မြန်မာနိုင်ငံသား ၄၁ ဦး ဖမ်းဆီးရရှိ ရန်ကုန် ဇွန် ၂၃ မလေးရှားနိုင်ငံကို တရားမဝင် လမ်းကြောင်းက သွားမည် မြန်မာနိုင်ငံသားများ အပါအဝင် ထိုင်းနိုင်ငံအတွင်းသို့ ခိုးဝင်လာသော မြန်မာနိုင်ငံသား ၄၁ ဦးကို ထိုင်းနိုင်ငံ၊
ကန်ချနဘူရီခရိုင်တွင် ထိုင်းအာဏာပိုင်များက ဖမ်းဆီးခဲ့ကြောင်း ထိုင်းသတင်းဌာနများက ဖော်ပြသည်။
ယနေ့ ဇွန်လ ၂၃ ရက်နေ့ နံနက် ၄ နာရီ အချိန်ခန့်က ထိုင်းနိုင်ငံ၊
ကန်ချနာဘူရီ၊
ထောင်းဖာဖုမ်ဒေသတွင် တရားမဝင်ဝင်ရောက်လာသည့် မြန်မာနိုင်ငံသား ၄၁ ဦးကို ထိုင်းအဏာပိုင်များက ဖမ်းခဲ့ကြောင်း ၊
ဖမ်းဆီးခံရသူများတွင် မလေးရှားသွားမည့် မြန်မာအမျိုး သား ၃၃ ဦး ပါဝင်ပြီး ၁ ဦးလျှင် ထိုင်းဘတ် ၅၅၀၀၀ ပွဲစားအား ပေးခဲ့ရကြောင်းသိရသည်။
ယင်းအထဲမှ အမျိုးသမီး ၈ ဦးသည် ဘန်ကောက်သို့ သွားရောက်အလုပ်လုပ်ကိုင်မည်ဖြစ်ပြီး ၁ ဦးလျှင် ထိုင်းဘတ် ၁၅၀၀၀ ခန့် ပွဲစားအား ပေးရကြောင်း သိရသည်။
ခိုးဝင်များကို သယ်ဆောင်လာသော ကားကို ဇွန်လ ၂၂ ရက်နေ့ ညပိုင်းတွင် သာခနွန့်ကျေးရွာအုပ်စု၊
အမှတ် ၄ ရွာရှိ ဝပ်ယူလုံးဘုန်းကြီးကျောင်းတွင် စောင့်ဆိုင်းခဲ့ကာ ဖမ်းဆီးခဲ့ခြင်း ဖြစ်ပြီး မြန်မာနိုင်ငံသား ၄၁ ဦးနှင့် ယာဉ် မောင်းကို ဥပဒေအရ အရေးယူဆောင်ရွက်ရန် ထောင်းဖာဖုမ်ရဲစခန်းသို့ ပို့ဆောင်ထားကြောင်း သိရှိရသည်။
ဖမ်းဆီးခံရသော မြန်မာနိုင်ငံသားများမှာ ရန်ကုန်၊
မော်လမြိုင်၊
ဖားကန့်တို့မှ ဖြစ်ပြီး ၎င်းတို့ အားလုံးမှာ မြန်မာ ထိုင်းနယ်စပ် ဘုရားသုံးဆူ၊
ကန်ချနဘူရီ လမ်းကြောင်းမှတစ်ဆင့် ဝင်ရောက်လာခြင်းဖြစ်ကြောင်း သိရှိရသည်။