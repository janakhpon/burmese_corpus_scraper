သတင်းဌာန၏ ဇူလိုင် ၁၁ ရက် နေ့လယ်ပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ ဇူလိုင် ၁၁ ရက် နေ့လယ်ပိုင်း တင်ဆက်ပေးမယ့် သတင်းတွေကတော့ အကြမ်းဖက် မင်းအောင်လှိုင်က သူ့အနေနဲ့ မြန်မာနိုင်ငံမှာ မဲမသမာမှု ရှိလို့ အာဏာရယူတာပါ ၊
စီးပွားရေး ပိတ်ဆို့မှု ရုပ်သိမ်းပေးပါ၊
သတင်းဌာနတွေနဲ့ ရန်ပုံငွေ စနစ်ကို ထိန်းချုပ်ပေးလို့ အထူးကျေးဇူးပါ ဆိုပြီး အမေရိကန်သမ္မတဆီ စာရေးပေးနေပြန်သလို ၊
သမ္မတထရမ့်ကို ကမ္ဘာ့ငြိမ်းချမ်းရေး ဦးဆောင်ကြိုးပမ်းသူဆိုပြီး တော့ပါ ဖားယားပြီး ချီးမွန်းခန်း သွားဖွင့်ထားပြန်ပါတယ်။
စစ်ကိုင်းတိုင်းက ရွှေဘိုမြို့နယ်မှာ အကြမ်းဖက် စစ်ကောင်စီရဲ့ စစ်စခန်းကြီး ၄ ခုကို တော်လှန်ရေးပူးပေါင်း တပ်တွေက သိမ်းပိုက်ရရှိခဲ့ပြီး စစ်ကောင်စီဘက်က ဒုတပ်ရင်းမှူး ဗိုလ်မှူး ချမ်းလွင်မောင် ဆိုသူကိုပါ အရှင်ဖမ်းမိထားသလို လက်နက်ခဲယမ်းတွေလည်း သိမ်းဆည်းရရှိထားတယ်လို့ ရွှေဘိုခရိုင် တပ်ရင်း ၁၅ ရဲ့တာဝန်ရှိသူ ၁ ဦးက ရန်ကုန်ခေတ်သစ်ကို ပြောပါတယ်။
မကွေးတိုင်းက မြိုင် ပခုက္ကူ လမ်းပိုင်းမှာ အကြမ်းဖက် စစ်ကောင်စီတပ်စွဲထားတဲ့ စီမံကိန်းရုံးကို တော်လှန်ရေး ပူးပေါင်းတပ်တွေက ဝင်ရောက်ခိုက်သိမ်းပိုက်လိုက်ပြီး စစ်ကောင်စီ တပ်သား ၁၂ ဦးကိုပါ လက်နက်ခဲယမ်းတွေ နဲ့အတူ အရှင်ဖမ်းဆီးရမိထားတဲ့ သတင်းအပါအဝင် နေ့လယ်ခင်းသတင်းတွေကို တင်ဆက်ပေးပါမယ်။