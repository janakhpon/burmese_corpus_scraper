စာရွက်ပေါ်က အပစ်အခတ်ရပ်စဲရေးလောက်နဲ့ ဘာမှဖြစ်လာမှာမဟုတ်ဘူး။
အခုပဲကြည့် စစ်တပ်က စာရွက်ပေါ်မှာတော့ အပစ်ရပ်ထားတယ်။
တဖက်မှတော့ ဗုံးကျဲတာတွေ လက်နက်ကြီးပစ်တာတွေ စစ်ကြောင်းထိုးတာတွေ လုပ်နေတယ်။
လူသားချင်းစာနာမှုအကူအညီတွေပေးဖို့ အပစ်ရပ်ဆိုတဲ့ကိစ္စ အပစ်မရပ်ရင် ဘာလုပ်မလဲဆိုတာရှိရမယ်။
ပြည်ထောင်စုဝန်ကြီးချုပ်ရုံးပြောရေးဆိုခွင့်ရှိသူ ဦးနေဘုန်းလတ်နှင့်တွေ့ဆုံမေးမြန်းခြင်းအပိုင်း ၁ အကြမ်းဖက်စစ်တပ်က နိုင်ငံအာဏာကို မတရားလုယူလိုက်ပြီးတဲ့ နောက်မှာ ပြည်သူ လူထုဟာ ရရာလက်နက်ကိုင် စွဲကိုင်ပြီး တော်လှန်ခဲ့တာဟာ လေးနှစ်ကျော်လာပြီဖြစ်ပါတယ်။
အဲဒီလေးကျော် ကာလမှာ တော်လှန်ရေးအင်အားစုတွေဟာ မြို့ပေါင်း ၉၀ ကျော်ကို သိမ်းပိုက်ထိန်းချုပ်နိုင်ခဲ့သလို တချို့ဒေသတွေမှာဆိုရင်လည်း စိုးမိုးထိန်းချုပ်ထားနိုင်တာကိုလည်းတွေ့နေရပါတယ်။
အဲဒီအချိန်မှာပဲ အမျိုးသားညီညွတ်ရေးအစိုးရက အားလုံးပါဝင်တဲ့ အထွေထွေထိုးစစ်ကြီး ဆင်နွဲတော့မယ်လို့ ထုတ်ဖော်ပြောဆိုလားပါတယ်။
အဲဒါကြောင့် ပြောင်လဲဖြစ်ပေါ်နေတဲ့ နိုင်ငံရေး စစ်ရေး၊
သံတမန်ရေး အခြေအနေတွေ ဘယ်လိုရှိနေပြီလဲဆိုတာကို သိရအောင် အမျိုးသားညီညွတ်ရေးအစိုးရ ပြည်ထောင်စု ဝန်ကြီးချုပ်ရုံးပြောရေးဆိုခွင့်ရှိသူ ဦးနေဘုန်းလတ်ကို ဆက်သွယ်မေးမြန်းထားပါတယ်။