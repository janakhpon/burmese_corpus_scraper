ကျိုက်ထိုမြို့နယ်ရှိ ဝင်းကံရွာနှင့်ကရဝေးဆိပ်ရွာကို စစ်တပ်က လေကြောင်း၊
လက်နက်ကြီးများဖြင့် တိုက်ခိုက်မှု ပြည်သူ ၁ ဦးသေဆုံးပြီး ၆ ဦးဒဏ်ရာရရှိကာ နေအိမ် ၂၅ လုံး မီးလောင် ပျက်စီး ရန်ကုန်၊
မေ ၁၂ မွန်ပြည်နယ်၊
ကျိုက်ထိုမြို့နယ်ရှိ ဝင်းကံရွာနှင့်ကရဝေးဆိပ်ရွာကို အကြမ်းဖက် စစ်တပ်က လေကြောင်း၊
လက်နက်ကြီးများဖြင့် တိုက်ခိုက်မှု ပြည်သူ ၁ ဦးသေဆုံးပြီး ၆ ဦးဒဏ်ရာရရှိကာ နေအိမ် ၂၅ လုံး မီးလောင် ပျက်စီးခဲ့ကြောင်း ဗဟိုက ထုတ်ပြန်ထားသည်။
မေလ ၁၀ ရက်နေ့ ညနေ ၄ နာရီခန့်တွင် ကျိုက်ထိုမြို့နယ်၊
ဝင်းကံကျေးရွာကို အကြမ်းဖက် စစ်တပ်က လေယာဉ်ဖြင့် ဗုံးသီး ၅ လုံး ကျဲချ တိုက်ခိုက်ခဲ့ရာ ကျေးရွာအတွင်းရှိ ဦးမောင်အုန်းကြည်၊
ဦးနိုင်လင်းဦး၊
ဦးပိုရိုး၊
ဖြူဝင်းတို့၏ နေအိမ် ၄ လုံး မီးလောင်ကျွမ်းခဲ့ပြီး ဖားထာခို နှင့် ဦးခင် မောင်ဌေးတို့၏ နေအိမ် ၂ လုံးလည်း ဗုံးစထိမှန်ကာ ပျက်စီးကာ အသက် ၃၁ နှစ်အရွယ် စောဖိုးလင်းလင်းနှင့် အသက် ၁၈ နှစ်အရွယ် စောနေတိုး တို့ထိခိုက်ဒဏ်ရာရရှိခဲ့ကြောင်း သိရသည်။
ယင်းနေ့ ညနေ ၄ နာရီ ၁၈ မိနစ်ခန့်တွင် အကြမ်းဖက် စစ်တပ်၏ အမှတ် ၄၄ ခြေမြန်တပ်မဌာနချုပ်က ၁၂၀ မမ လက်နက်ကြီး ၂ လုံး ပစ်ခတ်ခဲ့ရာ ကျိုက်ထိုမြို့နယ်၊
ဝင်းကံကျေးရွာအတွင်းနှင့် ကရဝေးဆိပ်ရွာ တောထန်းခြံများထဲကို ကျရောက် ပေါက်ကွဲခဲ့ကြောင်း သိရှိရသည်။
အကြမ်းဖက် စစ်တပ်က ပစ်ခတ်သော လက်နက်ကြီး ကျရောက် ပေါက်ကွဲမှုကြောင့် ကရဝေးဆိပ်ရွာ အလယ်စုတွင် နေထိုင်သော အသက် ၆၆ နှစ်အရွယ် ဒေါ်ခင်အေး လက်နက်ကြီးကျည်စ ထိမှန်ကာ ပွဲချင်းပြီး သေဆုံးပြီး ပြည်သူ ၂ ဦး ထိမှန် ဒဏ်ရာရပြီး နေအိမ် ၄ လုံး အသုံးအဆောင်ပစ္စည်းများ မီးလောင်ပျက်စီးပြီး နေအိမ် ၂ လုံး ဗုံးသီး ကျည်စထိမှန် ပျက်စီးပြီး တောထန်းပင်းများလည်း ထိမှန်ခဲ့ကြောင်း သိရသည်။
မေလ ၁၁ ရက်နေ့ နံနက် ၁၀ နာရီ ၄၀ မိနစ်ခန့်တွင် ကျိုက်ထိုမြို့နယ်၊
ဝင်းကံကျေးရွာအတွင်းသို့ အကြမ်းဖက် စစ်တပ်က ၂ စီးဖြင့် ပေါင် ၅၀၀ ဗုံးတစ်လုံး၊
ပေါင် ၂၀၀ ဗုံး ၁ လုံး ကျဲချခဲ့ရာ ဦးစိန်မျက်ခုံးအိမ်သို့ ပေါင် ၅၀၀ ဗုံးတစ်လုံးကျရောက် ပေါက်ကွဲခဲ့ပြီး နေအိမ်ပြိုကျ ပျက်စီး၍ ဦးစောမြထူးအိမ်ရှေ့ ပေါင် ၂၀၀ ဗုံးသီး တစ်လုံးကျရောက်ပေါက်ကွဲကာ နေအိမ် ပြိုကျပျက်စီးသည့်အပြင် ဦးမောင်နိုင်၊
ဒေါ်စန်း၊
ဒေါ်ခင်ချို၊
ကိုကြီးသာ၊
ကိုကိုဦး၊
ကျော်ဆန်းဦး၊
ကိုကြည်ဝင်း၊
ကိုစန်းလွင်၊
ဦးလှသိန်း၊
ဦးသိန်းတန်၊
ဦးခင်မောင်အေး တို့ ၏ နေအိမ်များ ပြင်းပြင်းထန်ထန် ထိခိုက်ပျက်စီးခဲ့ပြီး အသက် ၅၃ နှစ်အရွယ် ဦးမောင်နိုင်နှင့် အသက် ၁၃ နှစ်အရွယ် မောင်မြင့်မြတ်ထွေးတို့ ထိခိုက် ဒဏ်ရာရရှိခဲ့ကြောင်း သိရှိရသည်။