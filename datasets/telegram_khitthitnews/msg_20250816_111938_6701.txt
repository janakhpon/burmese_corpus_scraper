မုံရွာမြို့နယ်၊
မအူစစ်တပ်ဂိတ်အနီး စစ်ယာဉ်တန်းကို မိုင်းဆွဲမှု စစ်အရာရှိ ၁ ဦးအပါအဝင် ၃ ဦး သေဆုံး ရန်ကုန်၊
ဇွန် ၁၃ စစ်ကိုင်းတိုင်း၊
မုံရွာမြို့နယ်၊
မအူစစ်တပ်ဂိတ်အနီးတွင် အကြမ်းဖက်စစ်ယာဉ်တန်းကို မိုင်းဆွဲ တိုက် ခိုက်ခဲ့ရာ စစ်အရာရှိ ၁ ဦးအပါအဝင် စစ်သား ၃ ဦးသေဆုံးခဲ့ကြောင်း တပ်ဖွဲ့မှ တာဝန်ရှိသူတစ်ဦးက ရန်ကုန်ခေတ်သစ်သတင်းဌာနထံသို့ ပြောကြားသည်။
ယမန်နေ့ ဇွန်လ ၁၂ ရက်နေ့ ညနေ ၅ နာရီ ၄၀ မိနစ်အချိန် စစ်ကိုင်းတပ်မ ၃၃ မှ ထွက်လာသော ကြေးနီ တင်ကား ၁၉ စီး ၊
သံပြား ကာ ကား ၈ စီး ၊
မိုးကာအုပ် ၆ ဘီးကား ၃ စီးတို့ ပါယာဉ်တန်းကို မုံရွာ မန်းလေးလမ်းမကြီးပေါ်၊
မုံရွာမြို့အဝင် မအူစစ်တပ်ဂိတ်အနီး၌ ကားတန်းအနက် ၁၀ စီးမြောက် ကားကို ပဒေသာမိုင်း ၅ လုံး ဖြင့် မိုင်းဆွဲတိုက်ခိုက်ပြီး လက်နက်ကြီး၊
လက်နက်ငယ်များဖြင့် ဝိုင်းဝန်းပစ်ခတ်တိုက်ခိုက်ခဲ့ကြောင်း သိရသည်။
ဒီနေ့မနက်ထပ်သိရတာက ၃ ဦးသေတာ၊
ဆေးရုံရောက်မှာ တစ်ဦးထပ်သေတာ၊
မုံရွာမြို့ထဲကနေ ထွက်လာပြီးတော့ မအူဂိတ်၊
မအူဂိတ်ကနေဖြစ်စဉ်ဖြစ်တဲ့နေရာကို ရောက်လာတာ၊
ဖြစ်စဉ်ဖြစ်တဲ့ နေရာကနေမှ မအူဂိတ်၊
မအူဂိတ်ကနေမှ ရွှေတော်ဝင်ဆေး ရုံကို ပို့လိုက်တာပါ။
ကျနော်တို့ဘက်က ရဲဘော်တွေအားလုံး အထိအခိုက်မရှိခဲ့ပါဘူး။
ကျနော်တို့မှာ ကျည်လိုအပ်နေလို့ ကျည်ဖိုးလေးကူညီ ပေးကြပါအုံးလို့ပြောချင်တယ်ပါတယ် ဟု တပ်ဖွဲ့မှ တာဝန်ရှိသူက ရန်ကုန်ခေတ်သစ်သတင်းဌာနထံသို့ ပြောကြားသည်။
ထိုသို့ တိုက်ခိုက်မှုအတွင်း အရာရှိတစ်ဦးအပါအဝင် စစ်သား ၂ ဦးသေဆုံးပြီး အများအပြား ဒဏ်ရာ ရရှိကာ သံပြားကာ ကား ၁ စီးနှင့်ကြေးနီတင်ကား ၂ စီးလည်းပျက်စီးခဲ့ကြောင်း၊
တိုက်ခိုက်ခံရပြီး နောက် နာရေးကား ၁ စီး၊
အိမ်စီးကား ၁ စီး၊
သံပြားကာ ကား ၁ စီးဖြင့် သေဆုံးဒဏ်ရာရရှိသူများကို လာရောက်သယ်ဆောင်သွားပြီး ဒဏ်ရာရရှိသူများကို မုံရွာမြို့ရွှေတော်ဝင်ဆေးရုံသို့ ပို့ ဆောင်လိုက် ကြောင်း သိရသည်။
အဆိုပါ တိုက်ခိုက်မှုကို ၊
နှင့် တို့ ပူးပေါင်းကာ တိုက်ခိုက်ခဲ့ခြင်းဖြစ်ပြီး လက်နက်ခဲယမ်းများ လိုအပ်လျက် ရှိသောကြောင့် ပြည်သူများအနေ ဖြင့် တတ်နိုင်သမျှပါဝင်ကူညီပေးကြပါရန် မေတ္တာရပ်ခံ တိုက် တွန်းထားသည်။