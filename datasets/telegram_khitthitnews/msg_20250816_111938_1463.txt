ညောင်ဦးတွင် စစ်တပ်က စစ်ကြောင်းထိုးပြီး ပြည်သူများကို ဖမ်းဆီးသွားနေသဖြင့် ထောင်သောင်းချီသော လူထုက ထွက် ပြေးနေရ ရန်ကုန်၊
ဩဂုတ် ၃ မန္တလေးတိုင်း၊
ညောင်ဦးမြို့နယ်တွင် အကြမ်းဖက်စစ်တပ်က ကျေးရွာများသို့ စစ်ကြောင်းထိုးနေပြီး ပြည်သူများကို ဖမ်းဆီးနေသဖြင့် ရွာပေါင်း ၁၇ ခုမှ သောင်းနှင့်ချီသော လူထုမှာ ထွက်ပြေးနေရကြောင်း မှ ရဲဘော် ဇီးသီးက ရန်ကုန်ခေတ်သစ် သတင်းဌာနထံသို့ ပြောဆိုသည်။
ဇူလိုင်လ ၃၁ ရက်နေ့ ဂန့်ဂါရွာမှ ထွက်လာသော အင်အား ၁၀၀ ကျော်ပါ အကြမ်းဖက် စစ်တပ်စစ်ကြောင်းက ညောင်ဦးမြို့နယ် ၊
ကြအိုကျေးရွာကို ဝင်ရောက် စီးနင်းပြီး နေအိမ်များမှ ပစ္စည်းများကို စိတ်ကြိုက် ခိုးယူသွားကြောင်း ၊
ယင်းစစ်ကြောင်းက တောင်ဇင်းရဲစခန်းကို သွားရောက်စဉ် ကန်ကြီးကုန်ရွာမှ ပြည်သူ ၃ ဦးကိုလည်း ဖမ်းဆီးသွားပြီး လက်ရှိအချိန်အထိ ပြန်လွှတ်ပေးခြင်းမရှိသေးကြောင်း သိရသည်။
အကြမ်းဖက် စစ်တပ်၏ စစ်ကြောင်းထိုးမှုကြောင့် ညောင်ဦးမြို့နယ်၊
ရွာသာ ရွာ ၊
ညောင်လှရွာ ၊
စကရွာ ၊
မြေသန့်တောင်ရွာ၊
ကြအိုရွာ ၊
ဥယျာဥ်ရွာ၊
မီးလောင်ဖျားရွာ ၊
ရွာသစ်ရွာ ၊
ကျောက်ပြင်ကန်ရွာ၊
ဂျိုကန်ရွာ၊
ကျောက်ကန်ရွာ ၊
တောရွာ၊
ကန်နီပေါက်ရွာ၊
သန့်ရှင်းကန်ရွာ၊
ကန်ကြီးကုန်ရွာ၊
အနောက်အုံရွာနှင့် ချောင်းရှည်ရွာမှ သောင်းနှင့်ချီသော ပြည်သူများ ထွက်ပြေး တိမ်းရှောင်နေရကြောင်း သိရှိရသည်။
ကန်ကြီးကုန်ရွာက ပြည်သူ ၃ ဦးကို ဖမ်းဆီးပြီး ချောင်းရှည်ရွာကို ဝင်တယ် အဲကနေမှ တောင်ဇင်းရဲစခန်းထဲ ဝင်ရောက်သွားတာကန်ကြီးကုန်က ပြည်သူတွေ ဖမ်းသွားတာပဲ သိရသေးတယ်။
စစ်ခွေးတွေ ဖမ်းဆီးသွားတာတော့ ဩဂုတ်လ ၂ ရက်နေ့က ဖမ်းဆီးသွားတာပါ။
ဖမ်းဆီးသွားတဲ့ သူတွေကို ပြန်တော့ မလွှတ်ပေးသေးဘူး။
ဖမ်းဆီးခံရတဲ့ သူတွေက အမျိုးသားတွေပဲ တိမ်းရှောင်နေရတဲ့ ပြည်သူတွေကတော့ သောင်းနဲ့ချီ ရှိတယ်။
တချို့ရွာက ပြည်သူတွေကတော့ ပြန်ဝင်သွားပေမယ့် ဆက်လက်တိမ်းရှောင်နေရတဲ့သူတွေလည်းရှိသေးတယ် ဟု မှ ရဲဘော် ဇီးသီးက ပြောဆိုသည်။
မန္တလေးတိုင်း၊
ညောင်ဦးမြို့နယ်တွင် စစ်တပ်က မေလဆန်းပိုင်းမှစတင်၍ စစ်ကြောင်းထိုးမှုများ အကြီးအကျယ် လုပ်ဆောင် လာခြင်းဖြစ်ကြောင်း ဒေသပြည်သူများက ပြောဆိုကြသည်။