စစ်ကိုင်းတိုင်း၊
ပုလဲမြို့နယ်အတွင်းတွင် စစ်တပ်တိုက် လေယာဉ် ၁ စီးကို ပစ်ချ ရန်ကုန်၊
ဇွန် ၁၀ စစ်ကိုင်းတိုင်း၊
ပုလဲမြို့နယ် ကန်ဒေါင့် ရဲစခန်းသိမ်းတိုက်ပွဲအတွင်း ဗုံးလာကျဲသည့် အကြမ်းဖက် စစ်တပ်၏ ဂျက်ဖိုက်တာ ၁ စီးကို ပစ်ချ နိုင်ခဲ့ကြောင်း ပြည်သူ့လွတ်မြောက်ရေးတပ်မတော် မှ တာဝန်ရှိသူ တစ်ဦးက ရန်ကုန်ခေတ်သစ် သတင်းဌာနထံသို့ ပြောဆိုသည်။
ယနေ့ ဇွန်လ ၁၀ ရက် မွန်းလွဲ ၁၂ နာရီ ၁၅ မိနစ်ခန့်တွင် ပုလဲမြို့နယ်၊
ကန့်ဒေါင့် ရဲစခန်းသိမ်း တိုက်ပွဲကို ဗုံးလာကျဲသည့် အကြမ်းဖက် စစ်တပ်၏ ဂျက်ဖိုက်တာ ၁ စီးကို ပြည်သူ့လွတ်မြောက်ရေးတပ်မတော် က ပစ်ချ နိုင်ခဲ့ခြင်းဖြစ်ကြောင်း သိရသည်။
ကနေပြီးတော့ ဒီနေ့ မွန်းလွဲ ၁၂ နာရီ ၁၅ မိနစ်မှာ ရန်သူ့ ဂျက်ဖိုက်တာ ၁ စီးကို ပုလဲမြို့နယ် ကန်ဒေါင့် ရဲစခန်သိမ်း တိုက်ပွဲမှာ ပစ်ချလိုက်တယ်။
ရန်သူ့ ဂျက်ဖိုက်တာ ၁ စီး ပျက်ကျသွားပါတယ်။
အဲတာဟုတ်ပါတယ် မှန်ကန်ပါတယ်။
နောက်ဆက်တွဲ သတင်းကို ပြန်လည် ထုတ်ပြန်သွားပါ့မယ် ဟုပြည်သူ့လွတ်မြောက်ရေးတပ်မတော် မှ တာဝန်ရှိသူ တစ်ဦးက ပြောဆိုသည်။
အဆိုပါ ဂျက်ဖိုက်တာသည် ပုလဲမြို့နယ်၊
စပါးစေ့ရွာပေါ်ကို ပျက်ကျသွားကြောင်း တပ်ဖွဲ့မှ တာဝန်ရှိသူ တစ်ဦးကလည်း ရန်ကုန်ခေတ်သစ် သတင်းဌာနထံသို့ အတည်ပြုပြောဆိုသည်။
လေကြောင်းသတင်းအချက်အလက်တချို့အရ ပစ်ချခံရသော တိုက်လေယာဉ်သည် မှော်ဘီလေတပ်စခန်းမှ ဖြစ်ကြောင်း သိရှိထားရသော်လည်း ရန်ကုန်ခေတ်သစ်အနေဖြင့် ဆက်လက် အတည်ပြုနိုင်ရန် စုံစမ်းနေဆဲဖြစ်သည်။