သတင်းဌာန၏ ဩဂုတ် ၁၅ ရက် နေ့လယ်ပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ ဩဂုတ် ၁၅ ရက် နေ့လယ်ပိုင်း တင်ဆက်ပေးမယ့် သတင်းတွေကတော့ အကြမ်းဖက် စစ်ကောင်စီရဲ့ အတုအယောင် ရွေးကောက်ပွဲဝင်ကြမယ့် လွှတ်တော်ကိုယ်စားလှယ်တွေနဲ့ နိုင်ငံရေးပါတီတွေဟာ စစ်တပ်ရဲ့ ထိန်းချုပ်မှုအောက်မှာသာ မဲဆွယ်စည်းရုံးရမှာဖြစ်တယ်လို့ နေပြည်တော် စစ်တပ်သတင်းရင်းမြစ်က ရန်ကုန်ခေတ်သစ်ကို ပြောပါတယ်။
ပျောက်ဆုံးနေတဲ့ ရခိုင်အမျိုးသားပါတီ ရဲ့ စစ်တွေမြို့နယ်၊
ပြည်နယ်လွှတ်တော် ကိုယ်စားလှယ်ဟောင်း ဦးအေးသိန်း ဆိုသူရဲ့ ရုပ်အလောင်းကို ရန်ကုန် အင်းလျားကန်အတွင်း တွေ့ရှိခဲ့တယ်လို့ သိရပါတယ်။
အကြမ်းဖက် စစ်ကောင်စီက အမျိုးသမီး စစ်မှုထမ်း သင်တန်းတွေ စတင်ဖွင့်လှစ်နေပြီဖြစ်တယ်လို့ မြန်မာ့စစ်ဘက်ရေးရာ နဲ့ လုံခြုံရေး ဆိုင်ရာ လေ့လာရေးအဖွဲ့ က ထုတ်ပြန်ထားပါတယ်။
ရှမ်းပြည်နယ်က ဆီဆိုင်မြို့နယ်အတွင်း စစ်ကြောင်းထိုးနေတဲ့ အကြမ်းဖက် စစ်ကောင်စီတပ်နဲ့ စစ်တပ် လက်အောက်ခံ အဖွဲ့ကို တော်လှန်ရေးပူးပေါင်းတပ်တွေက တိုက်ခိုက်ခြေမှုန်းရာမှာ စစ်ကောင်စီဘက်က အယောက် ၂၀ ဝန်းကျင်သေသွားတဲ့ သတင်းအပါအဝင် နေ့လယ်ခင်းသတင်းတွေကို တင်ဆက်ပေးပါမယ်။