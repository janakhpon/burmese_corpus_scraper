သတင်းဌာန၏ ဩဂုတ် ၁၃ ရက် မနက်ပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ ဩဂုတ် ၁၃ ရက် မနက်ပိုင်း တင်ဆက်ပေးမယ့် သတင်းတွေကတော့ တော်လှန်ရေးအတွင်း ပေးဆပ်သွားတဲ့အသက်တွေကို တန်ဖိုးထားရမှာဖြစ်သလို ရှင်သန်နေသေးတဲ့ အသက်တွေကိုလည်း တန်ဖိုးထားရမှာဖြစ်လို့ ပေါင်းစည်းလုပ်ဆောင်ရန် အရေးကြီးပြီး အဲဒီလိုပေါင်းစည်း မှာသာ အောင်ပွဲဆင်နွဲနိုင်မှာဖြစ်တယ်လို့ ကရင်အမျိုးသားအစည်းအရုံး ကရင်အမျိုးသား လွတ်မြောက်ရေးတပ်မတော် ဒုစစ်ဦးစီးချုပ် ဒုဗိုလ်ချုပ်ကြီး စောဘောကျော်ဟဲက ပြောပါတယ်။
ကုလသမဂ္ဂလုံခြုံရေးကောင်စီက မြန်မာ့အရေး စိုးရိမ်ကြောင်းသာပြောပြီး အရေးယူဖို့ပျက်ကွက်နေတာ ကြောင့် ပြည်သူတွေအသက်ဆုံးရှုံးနေကာ လူငယ်တွေအနာဂတ် ဆုံးရှုံးနေရတယ်လို့ ကုလသမဂ္ဂဆိုင်ရာ မြန်မာအမြဲတမ်းကိုယ်စားလှယ် သံအမတ်ကြီး ဦးကျော်မိုးထွန်းက ပြောဆိုလိုက်ပါတယ်။
ဧရာဝတီတိုင်း၊
ငပုတောမြို့နယ်မှာ ရပ် ကျေး အုပ်ချုပ်ရေးမှူးတွေက စစ်မှုထမ်းတပ်သားသစ် ပို့ဆောင်ခြင်း မရှိတာကြောင့် အကြမ်းဖက်စစ်တပ်က ဆဲဆိုပြီး အစည်းအဝေးခေါ်ယူနေတယ်လို့ ဒေသတွင်းသတင်းရင်း မြစ်က ရန်ကုန်ခေတ်သစ်ကို ပြောပါတယ်။
အကြမ်းဖက်စစ်တပ်ရဲ့ စစ်ကြောရေးစခန်းတွေမှာ လျှပ်စစ်နဲ့ ရှော့တိုက်ခြင်း၊
အုပ်စုဖွဲ့ မုဒိမ်းကျင့်ခြင်း၊
လိင်အင်္ဂါကို မီးရှို့ခြင်း အပါအဝင် ရက်စက်တဲ့ ညှဉ်းပန်းနှိပ်စက်မှုတွေ၊
စနစ်တကျလိင်ပိုင်းဆိုင်ရာ အကြမ်းဖက်မှုတွေကို ကျူးလွန်တဲ့ အထောက်အထားတွေကို ရှာဖွေတွေ့ရှိရတယ်လို့ မြန်မာနိုင်ငံဆိုင်ရာ လွတ်လပ်သော စုံစမ်းစစ်ဆေးမှုယန္တရား က ထုတ်ပြန်ပြောဆိုလိုက်တဲ့ သတင်းအပါအဝင် မနက်ခင်းသတင်းတွေကို တင်ဆက်ပေးပါမယ်။