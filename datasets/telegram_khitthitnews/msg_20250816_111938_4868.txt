သတင်းဌာန၏ ဇွန် ၂၆ ရက် မနက်ပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ ဇွန် ၂၆ ရက် မနက်ပိုင်း တင်ဆက်ပေးမယ့် သတင်းတွေကတော့ ပဲခူးတိုင်း၊
ညောင်လေးပင်၊
ကျောက်တံခါး၊
ဖြူးမြို့ နယ်အတွင်း ရန်ကုန် မန္တလေး လမ်းဟောင်းပေါ်က စစ်ကောင်စီတပ်ဖွဲ့ တွေ အခြေချတပ်စွဲထားတဲ့ စခန်း ၉ ခုကို တော်လှန်ရေးတပ်တွေ ဝင်ရောက်တိုက် ခိုက်ခဲ့ရာမှာ စစ်တပ်ဘက်က ၁၉ ဦး သေဆုံးပြီး ရဲအုပ် ၁ ဦး အပါအဝင် ၃ ဦးကို အရှင်ဖမ်းဆီးရရှိခဲ့တယ်လို့ ကာကွယ်ရေးဝန်ကြီးဌာနက တရားဝင်သတင်းထုတ်ပြန်ထားပါတယ်။
အစိုးရနှင့်လွှတ်တော်က ဥပဒေနှင့်မညီညွတ်တဲ့ ပြောဆိုမှု၊
ပြဋ္ဌာန်းချက်နဲ့ကိစ္စများစွာ လုပ်ဆောင် ခဲ့လို့ လက်ရှိအခြေအနေကို ဆိုက်ရောက်ခဲ့ရတယ်လို့ အာဏာလု အကြမ်းဖက် စစ်ခေါင်းဆောင် မင်းအောင်လှိုင်က ပြောဆိုပြန်ပါတယ်။
ကရင်ပြည်နယ်၊
မြ၀တီမြို့နယ်၊
ထိုင်း မြန်မာနယ်စပ် ထီးကပလယ်စစ်စခန်းကနေ ထွက်ပြေးသွားတဲ့ တပ်ရင်းမှူးအဆင့် ဒုတိယဗိုလ်မှူးကြီးအပါအဝင် စစ်ကောင်စီတပ်ဖွဲ့ဝင် ၄၂ ဦးဟာ လက်နက်တွေနဲ့ အတူ ထိုင်းဘက်ကို ရောက်ရှိသွားပြီး ထိုင်းအာဏာပိုင်တွေက ခေါ်ယူထိန်းသိမ်းထားတဲ့ သတင်းအပါအဝင် မနက်ခင်းသတင်းတွေကို တင်ဆက်ပေးပါမယ်။