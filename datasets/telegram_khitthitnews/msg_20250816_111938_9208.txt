သတင်းဌာန၏ မေ ၁၉ ရက် ညနေပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ မေ ၁၉ ရက် ညနေပိုင်း တင်ဆက်ပေးမယ့် သတင်းတွေကတော့ ပဲခူးတိုင်းက အကြမ်းဖက် စစ်ကောင်စီရဲ့ တောင်ငူလေတပ်ကို တော်လှန်ရေးတပ်တွက ၁၀၇ မမ ရှော့တိုက်ဒုံးတွေနဲ့ ပစ်ခတ်မှုရဲ့ နောက်ဆက်တွဲအနေနဲ့ စစ်ကောင်စီဘက်က ဒုဗိုလ်မှူးကြီး ၂ ဦး အပါအဝင် စစ်ကောင်စီတပ်ဖွဲ့ဝင် ၁၀ ဦးကတော့ အသီးသီး သေကုန်ကြတဲ့အပြင် ၊
တိုက် လေယာဉ် ၂ စီး၊
လေယာဉ် ၁ စီး နဲ့ ဂိုဒေါင်တွေ ထိမှန်ပျက်စီးထားတဲ့အကြောင်းကို သိထားရတယ်လို့ တပ်ဖွဲ့ရဲ့ တာဝန်ရှိသူ တစ် ဦးက ရန်ကုန်ခေတ်သစ်ကို ပြောပါတယ်။
အကြမ်းဖက် စစ်ကောင်စီတပ်က မြန်မာနိုင်ငံတစ်ဝန်းမှာရှိတဲ့ စစ်မှုထမ်းအပတ်စဉ် ၁၀ သင်တန်းဆင်း တပ်သားသစ် အယောက် ၈၀၀ ကျော်ကို ရခိုင်ပြည် ရှေ့တန်းစစ်မြေပြင်တွေဆီ ပို့ဆောင်လိုက်ပြီဖြစ် တယ်လို့ အပို့ခံရတဲ့ စစ်မှုထမ်းတပ်သားသစ်တွေရဲ့ မိဘဆွေမျိုးတွေက ရန်ကုန်ခေတ်သစ်ကို ပြောပါတယ်။
ရန်ကုန်တိုင်း လှိုင်သာယာမြို့နယ် ၊
ချန်းရိ ဖိနပ်စက်ရုံမှာ တစ်ရက်ကို လုပ်အားခ ၁၂၀၀၀ ရရှိဖို့ အလုပ်သမား ၆၀၀၀ ဝန်းကျင်က ဆက်လက် ဆန္ဒပြနေပြီး ၊
စစ်ကောင်စီတပ်နဲ့ရဲကား ၂ စီးကတော့ လက်နက်အပြည့်အစုံနဲ့ စက်ရုံအပြင်မှာ ရောက်လာတယ်လို့ ဆန္ဒပြ အလုပ်သားတွေကပြောတဲ့ သတင်းအပါအဝင် နောက်ဆုံးရသတင်းတွေကို တင်ဆက်ပေးပါမယ်။