မန္တလေးတွင် စစ်တက္ကသိုလ် အပတ်စဉ် ၄၆ ကျောင်းဆင်း အငြိမ်းစား ဗိုလ်မှူး ပြည်သိမ်းကို သိန်း ၃၀၀၀ ကျော် မူးယစ်ဆေးဝါးများနှင့်အတူ ဖမ်းဆီးရရှိ ရန်ကုန်၊
ဩဂုတ် ၁ မန္တလေးတိုင်း၊
ချမ်းမြသာစည်မြို့နယ်တွင် စစ်တက္ကသိုလ် အပတ်စဉ် ၄၆ ကျောင်းဆင်း အငြိမ်းစား ဗိုလ်မှူး ပြည်သိမ်းကို သိန်း ၃၀၀၀ ကျော် မူးယစ်ဆေးဝါးများနှင့်အတူ ဖမ်းဆီးရရှိကြောင်း မူးယစ်ရဲတပ်ဖွဲ့က သတင်းထုတ်ပြန်သည်။
ဇူလိုင်လ ၃၀ ရက်နေ့ မွန်းလွဲ ၃ နာရီ ၃၀ မိနစ်အချိန် ချမ်းမြသာစည်မြို့နယ်၊
မြို့သစ် ၃ ရပ်ကွက်၊
၁၁၀ လမ်း၊
၅၉ ၆၀ လမ်းကြားတွင် အငြိမ်းစား ဗိုလ်မှူး ပြည်သိမ်း မောင်းနှင်ပြီး သက် ထွဋ်ဦး နှင့် စိုင်းဖြိုးမင်းနိုင် တို့လိုက်ပါလာသည့် အမျိုးအစား မော်တော် ယာဉ်ကို ရပ်တန့်စစ် ဆေးရှာဖွေရာ ယာဉ်ပေါ်မှ စိတ်ပြောင်းဆေးဝါး အလေး ချိန် ၉၅၀ ဂရမ် ဒေသကာလပေါက်ဈေးတန်ဖိုးငွေကျပ်သိန်း ၁ ၁၄၀ ၊
အက်တက်စီဆေးပြား ၃ ၉၃၀ ပြား ဒေသကာ လပေါက်ဈေးတန်ဖိုးငွေကျပ် ၁ ၉၆၅ သိန်း နှင့် လက်ကိုင်ဖုန်း ၃ လုံးတို့အား တွေ့ရှိသိမ်းဆည်းရမိခဲ့ကြောင်း သိရှိရသည်။
ယင်းနောက် ကွင်းဆက်များအရ ဗိုလ်မှူး ပြည်သိမ်း ငှားရမ်းထားသော မြို့သစ် ၃ ရပ် ကွက်၊
၁၀၇ လမ်း၊
၆၁ ၆၂ လမ်းကြားရှိ နေအိမ်ကို ရှာဖွေခဲ့ရာ ကက်တမင်း အလေးချိန် ၁၅၀ ဂရမ် ဒေသကာလပေါက်ဈေးတန်ဖိုးငွေကျပ်သိန်း ၆၀ နှင့် အလေးချိန် ၂၂၀ ဂရမ် ဒေသကာလပေါက်ဈေးတန်ဖိုးငွေကျပ် ၂၆၄ သိန်း တို့အား ထပ်မံတွေ့ရှိသိမ်းဆည်းရမိခဲ့သဖြင့် ဗိုလ်မှူး ပြည်သိမ်း ၊
သက်ထွဋ်ဦး နှင့် စိုင်းဖြိုးမင်းနိုင် တို့ကို အမှတ် ၁၁ နယ်မြေရဲစခန်းတွင် မူးယစ်ဆေးဝါးအမှုများဖြင့် ဖမ်းဆီးထားကြောင်း သိရှိရသည်။
ဇူလိုင်လ ၂၃ ရက်နေ့ကလည်း ပဲခူးတိုင်း၊
ပန်းတောင်းမြို့နယ်၊
ဥသျှစ်ပင်မြို့ အဝင် စစ်ဆေးရေးဂိတ်တာဝန်ခံ ဗိုလ်ကြီး စိုးမင်းထွန်းကို မူးယစ်ဆေးဝါးသယ်ယူမှုဖြင့် ဖမ်းဆီးခဲ့ပြီး ၎င်းထံမှ ငွေကျပ် သိန်း ၉ သောင်းကျော်၊
စိန်နှင့်ရွှေများ၊
ခြံကွက်နှင့်နေအိမ်များ၊
ဇိမ်ခံကားများ စစ်တပ်က သိမ်းဆည်းရရှိခဲ့သည်။