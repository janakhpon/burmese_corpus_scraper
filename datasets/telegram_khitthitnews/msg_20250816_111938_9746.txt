သတင်းဌာန၏ မေ ၁၄ ရက် နေ့လယ်ပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ မေ ၁၄ ရက် နေ့လယ်ပိုင်း တင်ဆက်ပေးမယ့် သတင်းတွေကတော့ အရပ်သားပြည်သူတွေ အစုလိုက်အပြုံလိုက် သေဆုံးစေခဲ့တဲ့ လေကြောင်းတိုက်ခိုက်မှုတွေဟာ စစ်ရာဇဝတ်မှု ကျူးလွန်တာဖြစ်တဲ့အတွက် အကြမ်းဖက် စစ်ကောင်စီက တာဝန်ယူမှု တာဝန်ခံမှု ရှိရလိမ့်မယ်လို့ အာရက္ခတပ်တော် က သတိပေးပြောဆိုလိုက်ပါတယ်။
မကွေးတိုင်းမှာ အကြမ်းဖက် စစ်ကောင်စီရဲ့ ပခုက္ကူမြို့အဝင် တပ်မ ၁၀၁ က ဗိုလ်မှူး ၁ ဦး ပိုင်ဆိုင်တဲ့ ကို တော်လှန်ရေးတပ်တွေက ဝင်ရောက် စီးနင်းတဲ့အချိန် စစ်တပ်အခိုင်းအစေ ၁ ဦးကို သေနတ် ၁ လက်နဲ့အတူ အရှင်ဖမ်းမိထားတယ်လို့ အဖွဲ့က ထုတ်ပြန်ထားပါတယ်။
ရန်ကုန်မြို့မှာ အကြမ်းဖက် စစ်ကောင်စီတပ်အတွက် စစ်မှုထမ်းခိုင်းဖို့ အသက်မပြည့်သေးတဲ့ ကျောင်းသား မောင်ထက်ဝေယံ အပါအဝင် လူငယ် ၂ ဦးကို စစ်သားအဖြစ် ရောင်းစားခံရမှုကို စစ်တပ်လော်ဘီတွေကိုယ်တိုင် ဝန်ခံပြောဆို လာကြတဲ့ သတင်းအပါအဝင် နေ့လယ်ခင်း သတင်းတွေကို တင်ဆက်ပေးပါမယ်။