ဂန့်ဂေါမြို့ အခြေစိုက် ခလရ ၅၀ တပ်ရင်းမှ ဒုတပ်ကြပ် ၁ ဦးက သေနတ် ၁ လက်နှင့် ခဲယမ်းများ ယူဆောင် အလင်းဝင်မှု ငွေကျပ် သိန်း ၃၀ ချီးမြှင့် ရန်ကုန်၊
ဩဂုတ် ၁၅ မကွေးတိုင်း၊
ဂန့်ဂေါမြို့ အခြေစိုက် ခလရ ၅၀ တပ်ရင်းမှ ဒုတပ်ကြပ် ၁ ဦး သေနတ် ၁ လက်ယူဆောင်လာပြီး အလင်းဝင်ရောက် လာ၍ ငွေကျပ် သိန်း ၃၀ ဆုချီးမြှင့် ခဲ့ကြောင်း ယောကာကွယ်ရေးတပ် စစ်ဒေသရုံးဦးဆောင်ကော်မတီ မှ ပြန်ကြားရေး တာဝန်ခံ ကိုနေက ရန်ကုန်ခေတ်သစ်သတင်းဌာနထံသို့ပြောဆိုသည်။
ဩဂုတ်လ ၈ ရက်နေ့တွင် ဂန့်ဂေါမြို့ အခြေစိုက် ခလရ ၅၀ တပ်ရင်းမှ ဒုတပ်ကြပ် ၁ ဦးသည် သေနတ် ၁ လက်ယူဆောင်လာပြီး ယောကာကွယ်ရေးတပ် စစ်ဒေသရုံး ဦးဆောင်ကော်မတီ ထံသို့ အလင်းဝင်ရောက်လာခဲ့ကြောင်း သိရှိသည်။
ထိုသို့ အလင်းဝင်ရောက်လာသော ဒုကြပ်တပ် ၁ ဦးသည် မောင်းပြန်ရိုင်ဖယ် ၁ လက်၊
ကျည်ဘောက် ၃ ခု ၊
ကျည် ၇၁ တောင့် ၊
စကားပြောစက် ၂ လုံး တို့နှင့် အတူ ယောကာကွယ်ရေးတပ် မြေပြင်စစ်ဒေသရုံးသို့ အလင်းဝင်ရောက်ခဲ့ကြောင်း၊
ယင်း သို့ အလင်းဝင်ရောက်လာသော တပ်သားကို စစ်ဒေသရုံး၏ ဥပဒေများနှင့်အညီ ကာကွယ်ပေးသွားပါမည်ဖြစ်ကြောင်း သိရသည်။
ကျနော်တို့ မြေပြင်စစ်ဒေသရုံး ထောက်လှမ်းရေးဌာနက ရဲဘော်တွေနဲ့ ချိတ်ဆက်မိပြီး အလင်းဝင်ရောက်လာတာပါ။
စစ်မှုထမ်း တပ်သား မဟုတ်ဘူး။
စစ်မှုထမ်း သက်တမ်း ၆ နှစ်ရှိပြီ ဂုဏ်ပြုချီးမြင့်ငွေကတော့ ၃၀ သိန်း သတ်မှတ်ထားပြီး တစ်ခြားလိုအပ်တာတွေကိုလည်း ကူညီပေးသွားဖို့ရှိပါတယ်။
ကျနော်တို့က သာမာန်ပြည်သူတစ်ဦးလို ကောင်းမွန်စွာ စောင့်ရှောက်ထားပါတယ် ဟု ယောကာကွယ်ရေးတပ် စစ်ဒေသရုံးဦးဆောင်ကော်မတီ မှ ပြန်ကြားရေး တာဝန်ခံ ကိုနေက ပြောဆိုသည်။