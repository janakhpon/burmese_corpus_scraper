သတင်းဌာန၏ ဩဂုတ် ၆ ရက် ညနေပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ ဩဂုတ် ၆ ရက် နေ့လယ်ပိုင်း တင်ဆက်ပေးမယ့် သတင်းတွေကတော့ အကြမ်းဖက် မင်းအောင်လှိုင်က သူ့လက်အောက်ခံ ရေတပ်ဦးစီးချုပ်ဟောင်း တင်အောင်စန်း ဆိုသူကို အမျိုးသားလုံခြုံရေးဆိုင်ရာ အကြံပေးပုဂ္ဂိုလ်အဖြစ် ခန့်အပ်လိုက်ပြီး အရင် ဗိုလ်ချုပ်ကြီး မိုးအောင်နေရာ ကို အစားထိုးလိုက်ပြန်ပါတယ်။
အကြမ်းဖက် မင်းအောင်လှိုင်ရဲ့ စစ်အာဏာသိမ်းမှုမှာ ယာယီသမ္မတအဖြစ် ပါဝင်ဆောင်ရွက်ခဲ့သူ မြင့်ဆွေတော့ သေသွားပြီလို့ တယ်လီဂရန် ချန်နယ်အပါအဝင် စစ်တပ်ရဲ့ တယ်လီဂရန်ချန်နယ်တွေကနေ တစ်ပြိုင်နက်တည်း သတင်းထုတ်ပြန်လာပြီးနောက် စစ်တပ်ပြောခွင့်ရ ဇော်မင်းထွန်းက မသေသေးဘူးလို့ ငြင်းချက်ထုတ်လိုက်ပြန်ပါတယ်။
အာရက္ခတပ်တော် က အောက်လမ်းတွေနဲ့ တိုက်ခိုက်နေတယ်ဆိုပြီး အကြမ်းဖက် စစ်ကောင်စီ တပ်က သူ့တို့ရဲ့ လက်နက်ခဲယမ်းတွေမှာ ဘုရားစာတွေကပ်တာ ၊
ထမိန်စတွေ ချည်တာမျိုးတွေကို လုပ်ဆောင်ခိုင်းထားတယ်လို့ တပ်ဖွဲ့တွေဆီမှာ အလင်းဝင်ရောက်လာတဲ့ စစ်မှုထမ်းတပ်သားသစ် နေသူရမျိုးက ပြောထားပါတယ်။
ရန်ကုန် မန္တလေးအမြန်လမ်းက မိုင်တိုင် ၂၈၈ အနီးမှာရှိတဲ့ တလင်းကုန်းတံတား စစ်တပ်ဂိတ်စခန်းကို တော်လှန်ရေးတပ်တွေက ဝင်ရောက်တိုက်ခိုက်မှုအတွင်း စစ်ကောင်စီဘက်က ရဲ ၂ ဦးသေသွားတဲ့ သတင်းအပါအဝင် နောက်ဆုံးရသတင်းတွေကို တင်ဆက်ပေးပါမယ်။