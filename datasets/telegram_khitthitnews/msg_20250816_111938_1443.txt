ခ ပုဂ္ဂိုလ်တစ်ဦးဦး၏ နေအိမ်နှင့် နေအိမ်အဖြစ်အသုံးပြုသော အခန်း၊
အဆောက်အအုံ သို့မဟုတ် ပရ ဝဏ်နှင့် ပရဝဏ်အတွင်းရှိ အဆောက်အအုံများအတွင်းသို့ တည်ဆဲဥပဒေတစ်ရပ်ရပ်အရဝင် ရောက် ရှာဖွေခြင်း၊
သိမ်းဆည်းခြင်း သို့မဟုတ် သူတစ်ဦးဦးအားရှာဖွေခြင်း၊
ဖမ်းဆီးခြင်း ပြုလုပ် လိုလျှင် သက်ဆိုင်ရာ ရပ်ကွက် သို့မဟုတ် ကျေးရွာအုပ်စုရှိအုပ်ချုပ်ရေးမှူးဖြစ်စေ၊
ကျေးရွာတာဝန်ခံ သို့မဟုတ် ရာအိမ်မှူးဖြစ်စေ၊
ဆယ်အိမ်မှူးဖြစ်စေ တစ်ဦးဦးအပါအဝင် အနည်းဆုံးသက်သေနှစ်ဦးနှင့် အတူ ဆောင် ရွက်ရမည်။
လို့ ဖော်ပြထားပါတယ်။
အခု ဒီပုဒ်မ ၅ ကို ရပ်ဆိုင်းလိုက်ပြီဆိုတော့ အုပ်ချုပ်ရေးမှူးတွေ၊
ရာအိမ်မှူး၊
ဆယ်အိမ်မှူး အပါအဝင် သက်သေ ၂ ဦး တောင် ပါဝင်စရာမလိုဘဲ ပြည်သူတွေရဲ့ အိမ်ထဲကို ကြိုက်တဲ့အချိန်မှာ ကြိုက်သလို စိတ်တိုင်းကျ ဝင်ရောက်၊
ရှာဖွေ၊
သိမ်းဆည်း၊
ဖမ်းဆည်းတာတွေကို လုပ်နိုင်သွားပြီဖြစ်ပါတယ်။
ပုဒ်မ ၇ မှာ မည်သူမျှ တည်ဆဲဥပဒေတစ်ရပ်ရပ်အရ ခွင့်ပြုသည့်ကိစ္စမှတစ်ပါး တရားရုံး၏ ခွင့်ပြုချက်မရှိဘဲ မည် သူ့ကိုမျှ ၂၄ နာရီထက်ကျော်လွန်၍ ချုပ်နှောင်ထားခြင်းမပြုရ။
လို့ ဖော်ပြ ထားပါတယ်။
အခု အဲဒီ့ ပုဒ်မကို ရပ်ဆိုင်းလိုက်ပြီဆိုတော့ ဘယ်သူ့ကို မဆို မတရား ဖမ်းဆီးပြီးနောက်မှာ တရားရုံးခွင့်ပြုချက် ရှိရှိ၊
မရှိရှိ ၂၄ နာရီထက်ကျော်လွန် ချုပ်နှောင်ထားတာတွေကို လုပ်လို့ရသွားပြီဖြစ်ပါတယ်။
ပုဒ်မ ၈ မှာ မည်သူမျှ တည်ဆဲဥပဒေနှင့်အညီ ခွင့်ပြုမိန့်၊
ခွင့်ပြုချက် သို့မဟုတ် ဝရမ်းတစ်စုံ တစ်ရာမရှိဘဲဖြစ်စေ၊
နိုင်ငံတော် သမ္မတ သို့မဟုတ် ပြည်ထောင်စု အစိုးရအဖွဲ့၏ ခွင့်ပြု ချက်မရှိဘဲဖြစ်စေ က နိုင်ငံသားတစ်ဦး၏နေအိမ်၊
နေအိမ်အဖြစ်အသုံးပြုသောအခန်း၊
အဆောက်အအုံ သို့မဟုတ် ပရဝဏ်နှင့် ပရဝဏ်အတွင်းရှိ အဆောက်အအုံအတွင်း ဝင်ရောက်ရှာဖွေခြင်း၊
သိမ်းဆည်းခြင်း သို့မဟုတ် သူတစ်ဦးဦးအားဖမ်းဆီးခြင်းမပြုရ။
ခ နိုင်ငံသားတစ်ဦး၏ ပုဂ္ဂိုလ်ဆိုင်ရာ လွတ်လပ်မှုနှင့်ပုဂ္ဂိုလ်ဆိုင်ရာလုံခြုံမှုကို အနှောင့်အယှက် ဖြစ်စေ ၊
သို့မဟုတ် လူ့ဂုဏ်သိက္ခာကို ထိခိုက်စေနိုင်သော နောက်ယောင်ခံစောင့်ကြည့်ခြင်း၊
စုံထောက်ခြင်း နှင့်စုံစမ်းခြင်းမပြုရ။
ဂ ပုဂ္ဂိုလ်တစ်ဦးနှင့်တစ်ဦးအကြား ဆက်သွယ်ရေးပစ္စည်းကိရိယာတစ်မျိုးမျိုးဖြင့် ဆက်သွယ်ပြော ကြားခြင်းကို ကြားဖြတ်ဖမ်းယူနားထောင်ခြင်း သို့မဟုတ် တစ်နည်းနည်းဖြင့် အနှောင့်အယှက် ပေးခြင်း မပြုရ။
ဃ ဆက်သွယ်ရေး အော်ပရေတာများထံမှ ပုဂ္ဂိုလ်ဆိုင်ရာ တယ်လီဖုန်းနှင့် အီလက်ထရောနစ်ဆက် သွယ်ရေး သတင်းအချက်အလက်များအား တောင်းယူခြင်း၊
ထုတ်ပေးခြင်းမပြုရ။
င အခြားသူ၏ ပုဂ္ဂိုလ်ဆိုင်ရာကိစ္စအလို့ငှာ ဆက်သွယ်ပေးပို့သည့်စာပေးစာယူ၊
စာအိတ်၊
ချောထုပ်၊
ပါဆယ်ထုပ်တစ်ခုခုကို ဖွင့်ဖောက်ခြင်း၊
ရှာဖွေခြင်း၊
သိမ်းဆည်းခြင်း၊
ဖျောက်ဖျက်ခြင်း သို့မဟုတ် ဖျက်ဆီးခြင်းမပြုရ။
စ နိုင်ငံသားတစ်ဦး၏ ပုဂ္ဂိုလ်ဆိုင်ရာ၊
မိသားစုရေးရာကိစ္စများတွင် အဓမ္မဝင်ရောက်စွက်ဖက်ခြင်း သို့မဟုတ် လူတစ်ဦး၏ ဂုဏ်သိက္ခာနှင့် ထင်ပေါ်ကျော်ကြားမှုကို ပုတ်ခတ်ခြင်း သို့မဟုတ် ထိခိုက်စေရန် တစ်နည်းနည်းဖြင့် ဆောင်ရွက်ခြင်းမပြုရ။
ဆ နိုင်ငံသားတစ်ဦး၏ တရားဝင်ရရှိပိုင်ဆိုင်ထားသော ရွှေ့ပြောင်းနိုင်သော ပစ္စည်းကိုသော်လည်း ကောင်း၊
မရွှေ့မပြောင်းနိုင်သော ပစ္စည်းကိုသော်လည်းကောင်း မတရားသိမ်းယူခြင်း သို့မဟုတ် တိုက် ရိုက်ဖြစ်စေ၊
သွယ်ဝိုက်၍ဖြစ်စေ တမင်ပျက်စီးစေခြင်း သို့မဟုတ် ဖျက်ဆီးစေခြင်းမပြုရ။
လို့ ဖော်ပြ ထားပါတယ်။
အခု အဲဒီ့ ပုဒ်မကို ရပ်ဆိုင်းလိုက်ပြီဆိုတော့ အကြမ်းဖက်စစ်တပ်ဟာ ခွင့်ပြုမိန့်၊
ဝရမ်းမပါဘဲ၊
အစိုးရအဖွဲ့ရဲ့ ခွင့်ပြုချက်မရှိဘဲ ပြည်သူတွေရဲ့အိမ်ထဲကို ဝင်ရောက်၊
ရှာဖွေ၊
သိမ်းဆည်း၊
ဖမ်းဆည်းတာတွေလုပ်လို့ရသွားပါပြီ။
လူတိုင်းကို နောက်ယောင်ခံ စောင့်ကြည့်၊
စုံထောက်၊
စုံစမ်းတာတွေလုပ်လို့ရသွားပါပြီ။
ဖုန်းတွေ၊
မက်ဆိပ်ပို့တာတွေကို ကြားဖြတ် နားထောင်လို့ရသွားပါပြီ၊
တယ်လီကွန်းကုမ္ပဏီတွေကနေလည်း လူထုရဲ့ အချက်အလက်တွေကို ယူခွင့်ရှိသွားပါပြီ။
စာတွေ၊
ပါဆယ်တွေကိုလည်း ဖွင့်ဖောက်၊
ရှာဖွေ၊
သိမ်းဆည်း၊
ဖျောက်ဖျက်၊
ဖျက်ဆီးတာတွေ လုပ်လို့ရသွားပါပြီ။
မိသားစုရေးရာကိစ္စတွေမှာ အဓမ္မဝင်ရောက်စွက်ဖက်တာ၊
ပြည်သူတွေရဲ့ ဂုဏ်သိက္ခာနဲ့ ထင်ပေါ်ကျော်ကြားမှုကို ပုတ်ခတ်တာ၊
ထိခိုက်စေတာမျိုးတွေ လုပ်လို့ရသွားပါပြီ။
ပြည်သူတွေရဲ့ ပိုင်ဆိုင်မှုတွေကို မတရားသိမ်းဆည်းတာ၊
ဖျက်ဆီးတာတွေကို လုပ်လို့ရသွားပါပြီ။
အမှန်အတိုင်းပြောရရင် ဒီလိုမျိုးလုပ်ရပ်တွေဟာ စစ်အာဏာရှင်အဆက်ဆက် လုပ်ခဲ့တဲ့ လုပ်ရပ်တွေဖြစ်သလို မင်းအောင်လှိုင်ရဲ့ အကြမ်းဖက်စစ်တပ်ကလည်း လုပ်နေကျလုပ်ရပ်တွေပဲ ဖြစ်ပါတယ်။
ဒါဆို ဘာလို့ ဒီပုဒ်မတွေကို ရပ်ဆိုင်းနေသေးလဲလို့ မေးစရာရှိပါတယ်။
အဓိကကတော့ ငါတို့ လုပ်တာ ဥပဒေနဲ့ အညီဖြစ်တယ်ဆိုတဲ့ မိမိကိုယ်မိမိလှည့်စားခြင်း စိတ် ရောဂါကြောင့်ဖြစ်သလို၊
အဓမ္မစစ်သားစုဆောင်းထားသူတွေ၊
အတင်းအကျပ်စေခိုင်းထားသူတွေ၊
ဒွိဟစိတ်ဝင်ချင်သူတွေကို မင်းတို့လုပ်တာတွေအားလုံးက ဥပဒေနဲ့ အညီလုပ်နေတာဖြစ်တယ်ဆိုတဲ့ ရဲဆေးတမျိုး တင်ပေးချင်လို့လည်း ဖြစ်ပါတယ်။