စစ်အာဏာရှင်စနစ် တိုက်ဖျက်ရေး တိုက်ပွဲဝင်ရန် မွန်ပြည်သစ်ပါတီ နှင့် မွန်ပြည်လွတ်မြောက်ရေးတပ်တော်တို့ ပူးပေါင်း၍ ရာမည မွန်တပ်တော် ဖွဲ့စည်းထူထောင် ရန်ကုန်၊
မေ ၂၄ စစ်အာဏာရှင်စနစ် တိုက်ဖျက်ရေး တိုက်ပွဲဝင်ရန် မွန်ပြည်သစ်ပါတီ နှင့် မွန်ပြည်လွတ်မြောက်ရေးတပ်တော်တို့ ပူးပေါင်း၍ ရာမည မွန်တပ်တော် ဖွဲ့စည်းထူထောင်လိုက်ကြောင်း အဆိုပါ အဖွဲ့ ၂ ခုက ထုတ်ပြန် ကြေညာသည်။
မွန်ပြည်သစ်ပါတီ စစ်အာဏာရှင်တိုက်ဖျက်ရေး နှင့် မွန်ပြည်လွတ်မြောက်ရေးတပ်တော် တို့ သည် စစ်အာဏာရှင်စနစ်တိုက်ဖျက်ရေး၊
တန်းတူရေးနှင့် ကိုယ်ပိုင်ပြဌာန်းပိုင်ခွင့် အပြည့်အဝရှိသော မွန်ပြည်ပေါ် ထွန်းရေး ရည်ရွယ်ချက်ဖြင့် ၂၀၂၅ ခုနှစ် မေလ ၂၄ ရက်နေ့တွင် ပေါင်းစည်းလိုက်ပြီး ရာမညမွန်တပ်တော် ကို ဖွဲ့စည်းလိုက်ကြောင်း သိရှိရသည်။
နိုင်ငံရေးစစ်ရေးဦးဆောင်အဖွဲ့နှင့် ဦးဆောင်အဖွဲ့တို့ပါဝင်သော နိုင်ငံရေး၊
စစ်ရေးကော်မတီကို အဖွဲ့ဝင် ၂၆ ဦးဖြင့် ဖွဲ့စည်းလိုက်ပြီး နိုင်ငံရေးစစ်ရေး ကော်မတီဝင်များက နိုင်ငံ ရေးစစ်ရေးဦး ဆောင်ကော်မတီ ၉ ဦးကို ရွေးချယ်ပြီး ဥက္ကဌ နိုင်ဇေယျ၊
ဒုဥက္ကဌ နိုင်လယီကောင်း၊
အတွင်းရေးမှူး နိုင်ဗညားလယ် တို့ကို ရွေးချယ်ခန့်အပ်လိုက်ကြောင်း သိရှိရသည်။
နိုင်ငံရေးစစ်ရေးကော်မတီ ဦးဆောင်မှုဖြင့် ရာမညမွန်တပ်တော် ၏ စစ်ရေးဆိုင်ရာလုပ်ငန်းများကို အကောင်အထည်ဖော်ရန် အဖွဲ့ဝင် ၇ ဦးပါဝင်သော စစ်ကော်မတီကို ဖွဲ့စည်းပြီ စစ်ဦးစီးချုပ် ဗိုလ်မှူးချုပ်စလွန်းထော၊
ဒုစစ်ဦးစီးချုပ် ၁ အဖြစ် ဗိုလ်မှူးကြီစိုးဝင်းနှင့် ဒုစစ်ဦးစီးချုပ် ၂ အဖြစ် ဗိုလ်မှူးကြီးကျည်ဆံတို့ကို ခန့်အပ်တာဝန်ပေးလိုက်ကြောင်း သိရှိရသည်။
ကိုယ်ပိုင်ပြဌာန်းခွင့် အပြည့်အဝရှိသော မွန်ပြည်ပေါ်ထွန်းရေးနှင့် စစ်အာဏာရှင်စနစ် အမြန်ဆုံးချုပ်ငြိမ်းရေး အတွက် မွန်ပြည်သစ်ပါတီ စစ်အာဏာရှင်တိုက်ဖျက်ရေး ၊
ရာမညမွန်တပ်တော် တို့သည် အဖိနှိပ်ခံ ဘဝတူ တိုင်းရင်းသားတော်လှန်ရေး မဟာမိတ်အဖွဲ့အစည်းများ၊
ပြည်သူ့ကာကွယ်ရေးတပ်များနှင့်အတူ ပူးပေါင်းတိုက်ပွဲဝင်သွားမည်ဖြစ်ကြောင်း အဆိုပါအဖွဲ့ ၂ ခု၏ ပူးတွဲ ကြေညာချက်တွင် ဖော်ပြထားသည်။