သတင်းဌာန၏ ဇွန် ၁၁ ရက် ညနေပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ ဇွန် ၁၁ ရက် ညနေပိုင်း တင်ဆက်ပေးမယ့် သတင်းတွေကတော့ အကြမ်းဖက် စစ်ကောင်စီကို မဘသ ဘုန်းကြီးတွေက တောင်းဆိုမှုကြောင့် မင်းအောင်လှိုင်ကနေ ဘုန်းကြီးကျောင်းတွေ အတွက် လိုင်စင်မဲ့ကားတွေကို မြို့နယ်သံဃာနာယကအဖွဲ့ရဲ့ ထောက်ခံချက်နဲ့ ပြန်လည် စီးနင်းခွင့်ပြုလိုက်ပြီး ၊
ကျန်တဲ့လိုင်စင်မဲ့ကားနဲ့ဆိုင်ကယ်တွေကိုတော့ ဆက်လက်ဖမ်းဆီးနေ တယ်လို့ သိရပါတယ်။
ပဲခူးတိုင်းက ပေါက်ခေါင်းနဲ့ ပေါင်းတည်မြို့နယ်တွေမှာ စစ်ကြောင်းထိုးပြီး ရွာစဉ်လှည့်လည် မီးရှို့နေတဲ့ အကြမ်းဖက် စစ်ကောင်စီတပ်စစ်ကြောင်းကို တော်လှန်ရေးပူးပေါင်းတပ်တွေက ဝိုင်းဝန်းတိုက်ခိုက် ခြေမှုန်းမှု အတွင်း စစ်ကောင်စီတပ်သား ၁၁ ဦးရဲ့ အလောင်းတွေနဲ့အတူ လက်နက်ခဲယမ်းတွေပါ သိမ်းဆည်းရရှိထားတယ်လို့ အမှတ် ၃၆၀၁ တပ်ရင်းရဲ့ တာဝန်ခံ ရဲဘော် က ရန်ကုန်ခေတ်သစ်ကို ပြောပါတယ်။
ဘင်္ဂလားဒေ့ရှ်နိုင်ငံမှာ ရောက်နေတဲ့ ရိုဟင်ဂျာ ဒုက္ခသည်တွေ အားလုံး နေရပ်ပြန်နိုင်ရေးအတွက်ဆိုရင် ရခိုင်ပြည်နယ် တစ်ခုလုံးနီးပါးကို ထိန်းချုပ်ထားတဲ့ အာရက္ခတပ်တော် ပါ ပါဝင်ရမှာဖြစ်တယ်လို့ အမေရိကန်ပြည်ထောင်စုက ကုလ မှာ တရားဝင် ထုတ်ဖော်ပြောဆိုလိုက်တဲ့ သတင်းအပါအဝင် နောက်ဆုံးရသတင်းတွေကို တင်ဆက်ပေးပါမယ်။