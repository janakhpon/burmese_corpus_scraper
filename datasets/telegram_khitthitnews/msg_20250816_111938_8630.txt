သတင်းဌာန၏ မေ ၂၆ ရက် နေ့လယ်ပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ မေ ၂၆ ရက် နေ့လယ်ပိုင်း တင်ဆက်ပေးမယ့် သတင်းတွေကတော့ မလေးရှားနိုင်ငံမှာ ဒီကနေ့ မေလ ၂၆ ရက်န့မှာပဲ စတင်ကျင်းပမယ့် ၄၆ ကြိမ်မြောက် အာဆီယံထိပ်သီး အစည်းအဝေးမှာ မြန်မာ့အရေးက ထိပ်တန်းကိစ္စ အဖြစ်ပါဝင်နေပြီး အကြမ်းဖက် စစ်ခေါင်းဆောင် မင်းအောင်လှိုင်ကို တက်ရောက်ခွင့်မပေးပဲ ဆက်လက်ပိတ်ပင်ထားသလို အဆင့်နိမ့်ကိုယ်စားလှယ်ကိုသာ တက်ရောက်ခွင့်ပေးထားတယ်လို့ မလေးရှားသတင်းတွေမှာ ဖော်ပြထားကြပါတယ်။
ဧရာ၀တီတိုင်းမှာ အာရက္ခတပ်တော် နဲ့ ပူးပေါင်းတပ်တွေ ဝင်ရောက်လာမှာကို အကြီးအကျယ် ထိတ်လန့်နေတဲ့ အကြမ်းဖက် စစ်ကောင်စီတပ်က အင်္ဂပူမြို့နယ်နဲ့ ဘိုကလေးမြို့နယ်တွေမှာ တပ်သားသစ်တွေကို နည်းမျိုးစုံနဲ့ ဖမ်းဆီးစုဆောင်းပြီး စစ်သင်တန်းတွေကို ဆက်တိုက်ပေးနေတယ်လို့ ဒေသခံပြည်သူတွေက ရန်ကုန်ခေတ်သစ်ကိုပြောပါတယ်။
မွန်ပြည်နယ်၊
မော်လမြိုင်မြို့က အကြမ်းဖက် စစ်ကောင်စီရဲ့ အရှေ့တောင်တိုင်းစစ်ဌာနချုပ်ဆီကို ရိက္ခာ နဲ့ လက်နက်ခဲယမ်းတွေ မကြာခဏ သယ်ယူပေးနေတဲ့ ရန်ကုန် မော်လမြိုင် ရထားလမ်း မိုင်းခွဲခံရပြီး ကုန်တင်ရထား တိမ်းမှောက်သွားတဲ့ သတင်းအပါအဝင် နေ့လယ်ခင်းသတင်းတွေကို တင်ဆက်ပေးပါမယ်။