မြိုင်မြို့နယ်၊
ကန်နီပျူစောထီးရွာမှ ရိက္ခာရှာရန် ထွက်လာသော စစ်ကောင်စီ တပ်သားများကို စောင့်ကြို တိုက်ခိုက်မှု စစ်တပ်ဘက်မှ ၁ ဦးသေဆုံး ရန်ကုန်၊
မေ ၁၄ မကွေးတိုင်း၊
မြိုင်မြို့နယ်၊
ကန်နီပျူစောထီးရွာမှ ရိက္ခာရှာရန် ထွက်လာသော အကြမ်းဖက် စစ်ကောင်စီ တပ်သားများကို စောင့်ကြို တိုက်ခိုက်ရာ စစ်တပ်ဘက်မှ ၁ ဦးသေဆုံးခဲ့ ကြောင်း ဗစ်တာပျောက်ကျားတပ်ဖွဲ့မှ ပြောရေးဆိုခွင့်ရှိသူ ကိုဗစ်တာ က ရန်ကုန်ခေတ်သစ် သတင်းဌာနထံသို့ ပြောဆိုသည်။
ယနေ ့ မေလ ၁၄ ရက်နေ့ နံနက် ၇ နာရီ ၁၅ မိနစ်ခန့်တွင် ကန်နီပျူစောထီးရွာ အရှေ့ဘက်ကို ကျေးရွာအတွင်းတပ်စွဲထားသော အကြမ်းဖက် စစ်ကောင်စီ တပ်သားများသည် အင်အား ၃၀ ခန့်ဖြင့် ရိက္ခာရှာဖွေရန် ထွက်လာစဉ် တော်လှန်ရေးတပ်ဖွဲ့များက ကြားဖြတ် တိုက်ခိုက်ခဲ့ခြင်းဖြစ်ကြောင်း သိရသည်။
ယင်းတိုက်ခိုက်မှုအတွင်း အကြမ်းဖက် စစ်ကောင်စီ တပ်သား ၁ ဦးသေဆုံးပြီး ၁ ဦးပြင်းထန်ဒဏ်ရာရရှိကာ အကြမ်းဖက် စစ်တပ်ဘက်မှလည်း ၆၀ မမ ၊
၄၀ မမ လက်နက်ကြီးများဖြင့် ပြန်လည် ရမ်းသမ်း ပစ်ခတ်ခဲ့ခြင်းကြောင့် တော်လှန်ရေးတပ်ဖွဲ့ဝင်များ အထိအခိုက်မရှိ ပြန်လည် ဆုတ်ခွာခဲ့ကြောင်း သိရှိရသည်။
ကန်နီပျူရွာက စစ်ခွေးနဲ့ပျူတွေ အင်အား ၃၀ လောက်နဲ့ ရိက္ခာရှာထွက်တယ်လို့ သိရလို့ ကျန်တော်တို့ စောင့်ကြို တိုက်ခိုက်ခဲ့တာပါ။
တိုက်ပွဲအတွင်းမှာတော့ မျက်မြင် စစ်ခွေးတွေဘက်က ၁ ကောင်သေတယ်။
၁ ကောင်ကတော့ ပြင်းထန်ဒဏ်ရာရတယ်။
ကျန်တော်တို့ ပြောချင်တာကတော့ ကန်နီရွာက လက်နက်ကိုင်တွေကော ပြည်သူတွေကော အမြန်ဆုံး လက်နက်ချ အလင်းဝင်ဖို့နဲ့ အနီးအနားရွာတွေက ပြည်သူတွေ စစ်ရေးသတိရှိကြဖို့ပြောချင်ပါတယ် ဟု ဗစ်တာပျောက်ကျားတပ်ဖွဲ့မှ ပြောရေးဆိုခွင့်ရှိသူ ကိုဗစ်တာ က ပြောဆိုသည်။
အဆိုပါ တိုက်ခိုက်မှုကို ဗစ်တာပျောက်ကျားတပ်ဖွဲ့နှင့် ပခုက္ကူခရိုင်အမှတ် ၂ တပ်ရင်း တပ်ခွဲ ၂ အညာ မြေပျောက်ကျားတပ်ဖွဲ့ တို့က ပူပေါင်း လုပ်ဆောင်ခဲ့ကြောင်း သိရသည်။