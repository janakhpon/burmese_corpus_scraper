ဘုတ်ပြင်းမြို့နယ် ခမရ ၄၃၂ တပ်ရင်းမှ စစ်မှုထမ်း တပ်သားသစ် ၂ ဦး သေနတ် ၂ လက် ယူဆောင်လာပြီး အလင်းဝင် ရန်ကုန်၊
ဇူလိုင် ၃၀ တနင်္သာရီတိုင်း၊
ဘုတ်ပြင်းမြို့နယ် ခမရ ၄၃၂ တပ်ရင်းမှ စစ်မှုထမ်း တပ်သားသစ် ၂ ဦး သေနတ် ၂ လက်ယူဆောင်လာပြီး အလင်းဝင်ရောက်ခဲ့ကြောင်း မှ တာဝန်ရှိသူ တစ်ဦးက ရန်ကုန်ခေတ်သစ် သတင်းဌာနထံသို့ ပြောဆိုသည်။
ဇူလိုင်လ ၂၂ ရက်နေ့တွင် ခမရ ၄၃၂ တပ်ရင်းမှ စစ်မှုထမ်း တပ်သားသစ် ၂ ဦးသည် လက်နက် ၂ လက်နှင့် စစ် အသုံးအဆောင် ပစ္စည်းများ ယူဆောင်လာပြီး ရာမညမွန်တပ်တော် တပ်ရင်း ၉၀၂ ထံသို့ အလင်းဝင်ရောက်လာခဲ့ခြင်းဖြစ်ကြောင်း သိရှိရသည်။
အဆိုပါ တပ်သားသစ် ၂ ဦးကို ရာမညမွန်တပ်တော် မှ တာဝန်ရှိသူများက လုံခြုံစွာ လက်ခံထားရှိပြီး ရာမညမွန်တပ်တော်၏မူဝါဒနှင့်အညီ တစ်ဦးကို ငွေကျပ် ၂၅ သိန်းစီ ထောက်ပံ့ငွေ ပေးအပ်ခဲ့ကြောင်း သိရသည်။
၎င်း တပ်သား ၂ ဦး၏ အနာဂတ်ဘဝ ရှေ့ဆက် ရပ်တည်ရေးအတွက်ကိုလည်း သဘောဆန္ဒများနှင့်အညီ ဆက်လက် ဆောင်ရွက် ပေးသွားမည် ဖြစ်ကြောင်း သိရှိရသည်။
ယင်း တပ်သားသစ် ၂ ဦးသည် ၂၀၂၄ ခုနှစ်တွင် အဓမ္မ စစ်မှုထမ်း စေခိုင်းခံခဲ့ရပြီး ၎င်းတို့၏ လွတ်လပ်သည့် သဘောဆန္ဒအလျောက် ရာမညမွန်တပ်တော် ထံသို့ ယုံကြည်စိတ်ချစွာ လာရောက် ပူးပေါင်း ခိုလှုံအလင်းဝင်လာခြင်းဖြစ်ကြောင်း သိရသည်။