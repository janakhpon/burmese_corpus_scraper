ရေဦးမြို့ပေါ်တွင် အထိုင်ချ တပ်စွဲထားသော စစ်ကောင်စီ တပ်သားများကို ၂ ရက်ဆက်တိုက်ခိုက်မှု ဒရုန်းဖြင့် ဗုံးကျဲ တိုက်ခိုက်မှု စစ်တပ်ဘက်မှ ထိခိုက်မှုရှိ ရန်ကုန်၊
ဇွန် ၁၈ စစ်ကိုင်းတိုင်း၊
ရေဦးမြို့ပေါ်တွင် အထိုင်ချ တပ်စွဲထားသော အကြမ်းဖက် စစ်ကောင်စီ တပ်သားများကို ၂ ရက်ဆက် တိုက်ခိုက်ရာ စစ်တပ်ဘက်မှ ထိခိုက်သေဆုံးမှုရှိကြောင်း မှ တာဝန်ရှိသူတစ်ဦးက ရန်ကုန်ခေတ်သတင်းဌာနထံသို့ပြောဆိုသည်။
ဇွန်လ ၁၅ ရက်နေ့ ညနေ ၆ နာရီ ၃၀ မိနစ်ခန့်တွင် ရေဦးမြို့ တောင်ဖက် အထွက် ကြာဖူးအဝိုင်းရှိ အကြမ်းဖက် စစ်တပ် စစ်ဆေးရေးဂိတ်ကို တော်လှန်ရေး တပ်ဖွဲ့များက ဒရုန်းဖြင့် ဗုံးသီး ၄ လုံးကျဲချ တိုက်ခိုက်ခဲ့ကြောင်း သိရသည်။
ဇွန်လ ၁၆ ရက်နေ့ ညနေ ၆ နာရီ ၄၀ မိနစ်ခန့်တွင် ရေဦးမြို့ပေါ်ရှိ အကြမ်းဖက် စစ်ကောင်စီ တပ်သားများ တပ်စွဲထားသော ဂါဝီပန်းခြံဂိတ်နှင့် တိုင်းရင်းဆေးရုံဂိတ်ကိုလည်း တော်လှန်ရေး တပ်ဖွဲ့များက ဒရုန်းဖြင့် ဗုံးသီး ၄ လုံး ထပ်မံ ကျဲချ တိုက်ခိုက်ခဲ့ကြောင်း သိရှိရသည်။
ယင်းတိုက်ခိုက်မှု အတွင်း အကြမ်းဖက် စစ်ကောင်စီ တပ်သားများ ထိခိုက်သေဆုံးမှုရှိသော်လည်း အရေအတွက်ကို အတည်ပြုနိုင်ခြင်းမရှိသေးကြောင်း၊
တိုက်ခိုက်မှု ပြုလုပ်ပြီးနောက် တော်လှန်ရေးတပ်ဖွဲ့ဝင်များ အထိအခိုက်မရှိ ပြန်လည် ဆုတ်ခွာနိုင်ခဲ့ကြောင်း သိရသည်။
ဂိတ်ကတော့ ခွေးအင်အားက ကြားဖူးမှာ အကောင်ရေ ၅ ကောင်ကနေ ၁၅ ကောင်ကြားတော့ အမြဲတမ်း ရှိတယ်။
တိုင်းရင်းကျတော့ ကျွန်တော်တို့ အင်အားကို စုံစမ်းဆဲပါ။
ခွေးထိခိုက်သေစာရင်းကို ကျွန်တော်တို့ စုံစမ်းဆဲနေတုန်းပဲ ရှိပါသေးတယ်။
သေချာမပြောနိုင်သေးပါဘူး။
စစ်ခွေးတွေ ဘက်ကတော့ လက်နက်ငယ်တွေနဲ့ ဒရုန်းချပြီ ဆိုတာနဲ့ ရမ်းပစ်ခတ်တာတော့ ရှိပါတယ် ဟု မှ တာဝန်ရှိသူတစ်ဦးကပြောဆိုသည်။
အဆိုပါ တိုက်ခိုက်မှုကို ရွှေဘိုခရိုင် ပြည်သူ့ကာကွယ်ရေး ဒရုန်း လှုပ်ရှား ယူနစ်များဖြစ် ကြသော ၊
ဝံပုလွေ အဖွဲ့တို့နှင့်အတူ မဟူရာ ကျွဲရိုင်း ပြည်သူ့ကာကွယ်ရေးအဖွဲ့ ရေဦးမြို့ တို့ ပူးပေါင်း ဆောင်ရွက်ခဲ့ကြခြင်း ဖြစ်ပြီး ခင်ဦး ပြည်သူ့လုံခြုံရေးအဖွဲ့ မှ ကင်းထောက် တို့က ပူးပေါင်း လုပ်ဆောင်ခဲ့ကြောင်းသိရှိရသည်။