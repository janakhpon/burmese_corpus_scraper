သတင်းဌာန၏ ဇွန် ၂၆ ရက် နေ့လယ်ပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ ဇွန် ၂၆ ရက် နေ့လယ်ပိုင်း တင်ဆက်ပေးမယ့် သတင်းတွေကတော့ ရန်ကုန် မန္တလေးလမ်းဟောင်းမှာ မြို့တွေပေါ်မှာပဲ စစ်တပ်က စိုးမိုးနိုင်တော့ပြီး ကျန်တဲ့ နေရာအများစုကို တော်လှန်ရေးတပ်တွေကသာ ထိန်းချုပ်ထားပြီးတော့ ရန်ကုန်နဲ့အနီးဆုံးကို တရွေ့ရွေ့ဦးတည်လာနေတဲ့အတွက် အကြမ်းဖက် စစ်ကောင်စီက ရန်ကုန် နဲ့ ပဲခူးကို ကာကွယ်ဖို့ဆိုပြီး မိုဘိုင်း အရပ်တပ်ဖွဲ့တွေ အရေးပေါ် ဖွဲ့စည်းနေပြန်တယ်လို့ တောင်ပိုင်းစစ်ဒေသ ရဲ့ တာဝန်ရှိသူ ၁ ဦးက ရန်ကုန်ခေတ်သစ်ကို ပြောပါတယ်။
ပဲခူးတိုင်း၊
ကျောက်တံခါးမြိုနယ်က ဘုရားကြီးကုန်းကျေးရွာမှာ တပ်စွဲထားတဲ့ အကြမ်းဖက် စစ်ကောင်စီ တပ်စခန်းကို တော်လှန်ရေးပူးပေါင်းတပ်တွေက ဝင်ရေက်တိုက်ခိုက်မှုအတွင်း စစ်ကောင်စီတပ်သား ၄ ဦးကတော့ အသီးသီး သေကုန်ကြတဲ့အပြင် ၊
နောက်ထပ် စစ်သား ၂ ဦးကို အရှင်ဖမ်းဆီးရမိထားပြီး လက်နက်ခဲယမ်းအချို့ ကိုပါ သိမ်းဆည်းရရှိခဲ့တယ်လို့ ပဲခူးခရိုင် ၊
အမှတ် ၂ တပ်ရင်း ရဲ့ တာဝန်ရှိသူတစ်ဦးက ရန်ကုန်ခေတ်သစ်ကို ပြောပါတယ်။
သိမ်းပိုက်ထားတဲ့ နောင်ချိုမြို့နယ်သိမ်းပိုက်မယ်ဆိုပြီး စစ်ကြောင်းထိုးလာလိုက် အထိနာပြီး ပြန်ဆုတ်သွားလိုက် လုပ်နေတဲ့ အကြမ်းဖက် စစ်ကောင်စီတပ်က အခုတစ်ခါလည်း လေကြောင်းပစ်ကူ လက်နက်ကြီးပစ်ကူတွေနဲ့ အပြင်းအထန် ထိုးစစ်ဆင်လာပြန်တဲ့အတွက် တိုက်ပွဲတွေ ဆက်တိုက်ဖြစ်ပွားနေတဲ့ သတင်းအပါအဝင် နေ့လယ်ခင်းသတင်းတွေကို တင်ဆက်ပေးပါမယ်။