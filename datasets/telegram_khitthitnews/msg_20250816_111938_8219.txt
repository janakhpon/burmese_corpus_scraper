မန္တလေးမြို့ ချမ်းအေးသာဇံမြို့နယ်တွင် ငလျင်ဒဏ်သင့်အဆောက်အအုံဖြိုချရာမှ ဆလပ်ပြင် ပြိုကျပြီး အမျိုး သား ၂ ဦး ထိခိုက်ဒဏ်ရာရ ရန်ကုန်၊
မေ ၃၀ မန္တလေးမြို့၊
ချမ်းအေးသာဇံမြို့နယ်၊
၂၆ လမ်း၊
၈၆ လမ်းနှင့် ၈၇ လမ်းကြားရှိ ငလျင်ဒဏ်သင့် အ ဆောက်အအုံတစ်လုံးကို ဖြိုချရာမှ ဆလပ်ပြင်ပြိုကျပြီး အမျိုးသား ၂ ဦး ထိခိုက်ဒဏ်ရာရရှိခဲ့ကြောင်း မြန်မာနိုင်ငံလူမှု ကယ်ဆယ်ရေးအဖွဲ့ မန္တလေးတိုင်းဒေသကြီးကော်မတီ မှ တာဝန်ရှိသူတစ်ဦးက ရန်ကုန်ခေတ် သစ်သတင်းဌာနထံသို့ ပြောကြားသည်။
ယနေ့ မေလ ၃၀ ရက် မွန်းလွဲ ၁ နာရီက မန္တလေးမြို့ ၊
ချမ်းအေးသာဇံမြို့နယ်၊
၂၆ လမ်း ၈၆ လမ်း နှင့် ၈၇ လမ်းကြားရှိ ငလျင်ဒဏ် သင့်အဆောက်အဦး တစ်လုံးကို ဖြိုချနေစဉ် ဆလပ်ပြင် ပြိုကျပြီး အမျိုးသား ၂ ဦး မစိုးရိမ်ရ ထိခိုက် ဒဏ်ရာရရှိခဲ့ကြောင်း သိရသည်။
ဒီနေ့နေ့ခင်း ၁ နာရီလောက်ကပါ၊
ငလျင်ကြောင့် ပြိုကျတဲ့အဆောက်အအုံကို ဖြိုချနေတဲ့ အချိန်မှာ ဆလပ်ပြင် ပြိုကျပြီးတော့ ခြေထောက်ထိခိုက်ဒဏ်ရာရတာ၊
လူနာတွေက မစိုးရိမ်ရပါဘူး။
ဒဏ်ရာရ လူနာတွေကိုတော့ ဆေးရုံပို့ပေးလိုက်ပါတယ် ဟု မြန်မာနိုင်ငံလူမှု ကယ်ဆယ်ရေးအဖွဲ့ မန္တလေး တိုင်း ဒေသကြီးကော်မတီ မှ တာဝန်ရှိသူက ရန်ကုန်ခေတ် သစ်သတင်းဌာနထံသို့ ပြောကြားသည်။
ထိုသို့ ထိခိုက်ဒဏ်ရာရရှိသည့် အမျိုးသား ၂ ဦးကို မြန်မာနိုင်ငံလူမှုကယ်ဆယ်ရေးအဖွဲ့ မန္တလေး တိုင်းဒေသကြီးကော်မတီ ၊
ချမ်းအေးသာဇံမြို့နယ်ရုံးမှ လူနာတင်ကားဖြင့် မန္တလေးပြည်သူ့ဆေးရုံ ကြီးသို့ ပို့ဆောင်ကူညီပေးခဲ့ကြောင်း သိရသည်။
မန္တလေးတွင် မိုးသည်းထန်စွာ ရွာသွန်းခြင်းကြောင့် မတ်လ ၂၈ ရက်နေ့ ငလျင်ဒဏ်ကြောင့် တိမ်းစောင်းခဲ့သော အန္တရာယ်ရှိ အဆောက်အအုံများ၊
တိုက်တာ၊
နေအိမ်များ မကြာခဏဆိုသလိုပြိုကျမှုဖြစ်ပွားလျက်ရှိပြီး စစ်ကောင်စီကလည်း ယင်း တိမ်းစောင်းအဆောက်အအုံများကို ဖြိုဖျက်ရန် အကူအညီမပေးနိုင်ကြောင်း ဒေသပြည်သူများထံမှ သိရှိရသည်။