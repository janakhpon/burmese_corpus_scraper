သတင်းဌာန၏ ဇူလိုင် ၂၃ ရက် ညနေပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ ဇူလိုင် ၂၃ ရက် ညနေပိုင်း တင်ဆက်ပေးမယ့် သတင်းတွေကတော့ အကြမ်းဖက် စစ်ကောင်စီကို တရုတ်အစိုးရပိုင် ကုမ္ပဏီက ခဲယမ်းလက်နက်တွေ ထောက်ပံ့မှု ဟာ စခန်းသိမ်းတိုက်ပွဲအတွင်း တော်လှန်ရေးတပ်တွေ သိမ်းဆည်းရရှိထားတဲ့ သက်သေတွေနဲ့တကွ ထင်ရှားလာတာကြောင့် မြန်မာ့မြေပေါ်က တရုတ်အကျိုးစီးပွားတွေအတွက် မေးခွန်းထုတ်ရမယ့် အချိန် ရောက်လာပြီဖြစ်တယ်လို့ စစ်ရေးလေ့လာသူတချို့နဲ့ လက်နက်ရေးရာ သုံးသပ်သူတွေက ပြောထားကြ ပါတယ်။
ကရင်ပြည်နယ် ကျုံဒိုး ကော့ကရိတ်လမ်းမှာ အကြမ်းဖက် စစ်ကောင်စီတပ်နဲ့ တော်လှန်ရေး ပူပေါင်း တပ်တွေအကြား တိုက်ပွဲပြင်းထန်နေပြီး စစ်ကောင်စီဘက်က သူတို့စစ်သားတွေပေါ်ကို လေယာဉ်နဲ့ မှားယွင်းဖုံးကျဲမှုကြောင့်ရော တော်လှန်ရေးတပ်တွေရဲ့ တိုက်ခိုက်မှုတွေ အတွင်းမှာပါ သေတဲ့သူတွေ တော်တော်ကို များထားပြီး အထိနာနေတယ်လို့ စစ်ရေးသတင်းရင်းမြစ်က ရန်ကုန်ခေတ်သစ်ကို ပြောပါတယ်။
မန္တလေးတိုင်း ၊
တောင်သာမြို့နယ် တမိုက်သာ ကျေးရွာမှာ တပ်စွဲထားတဲ့ အကြမ်းဖက် စစ်ကောင်စီ တပ်က ကြံ့ဖွတ်ပါတီမြို့တော်ဝန်ဟောင်း ဦးအောင်သိန်းလင်းရဲ့ တူဖြစ်သူ ကျေးရွာ အုပ်ချုပ်ရေးမှူး ဘိုရဲကို သူတို့ အချင်းချင်းပြန်လည် ဖမ်းဆီး သတ်ဖြတ်ပြီး ရုပ်အလောင်းကို စွန့်ပစ်ထားတဲ့ သတင်း အပါအဝင် နောက်ဆုံးရသတင်းတွေကို တင်ဆက်ပေးပါမယ်။