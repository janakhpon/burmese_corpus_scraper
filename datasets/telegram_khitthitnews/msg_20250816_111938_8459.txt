သတင်းဌာန၏ မေ ၂၈ ရက် မနက်ပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ မေ ၂၈ ရက် မနက်ပိုင်း တင်ဆက်ပေးမယ့် သတင်းတွေကတော့ ရန်ကုန်မြို့နဲ့ မိုင် ၅၀ ကျော်အကွာ ရန်ကုန် မန္တလေးအမြန်လမ်း၊
ပဲခူးမြို့၊
ဘောနက်ကြီးတဝိုက်က စစ်တ ဂိတ်စခန်းတွေနဲ့ စစ်ကြောင်းတွေကို တော်လှန်ရေးတပ်တွေက တိုက်ခိုက်ခဲ့ရာ စစ်သား ၆ ဦး သေဆုံးပြီး လက်နက် ၁၆ လက် သိမ်းဆည်းရရှိခဲ့တယ်လို့ ပဲခူးခရိုင် တပ်ရင်းအမှတ် ၃၇၀၁ တပ်ခွဲ ရွှေချောင်းတပ်ခွဲ မှ တာဝန်ရှိသူတစ်ဦး က ရန်ကုန်ခေတ်သစ်ကို ပြောပါတယ်။
ထိုင်းဝန်ကြီးချုပ်ဟောင်းသက်ဆင်က မူးယစ်ဆေးဝါးတိုက်ဖျက်ရေး စစ်ပွဲကြေညာလိုက်ပြီး ရှမ်းပြည်နယ် အခြေစိုက် ၀ တပ်ဖွဲ့က မူးယစ်ဂိုဏ်းတွေနဲ့ဆက်နွယ်နေတာကြောင့် နှိမ်နင်းရန်တောင်းဆိုလိုက်ပြီး မင်းအောင်လှိုင်တို့ မဖြေရှင်းရင် ထိုင်းနိုင်ငံက ကိုယ်တိုင်ကိုင်တွယ်ဖြေရှင်းသွားမယ်လို့ သက်ဆင်က ပြောဆိုလိုက်ကြောင်း ထိုင်းသတင်းဌာန မှာ ဖော်ပြထားပါတယ်။
အကြမ်းဖက်စစ်ကောင်စီက တပ်ဖွဲ့အတွင်း စစ်တပ်ထောက်ခံတဲ့လူငယ်တွေကို ထည့်သွင်းကာ စုံစမ်းထောက်လှမ်းတာ၊
သွေးခွဲတာတွေ လုပ်ဆောင်နေလို့ တော်လှန်ရေးတပ်ဖွဲ့တွေအနေနဲ့ လုံခြုံရေးအသိ၊
သတိ မပေါ့ဆကြဖို့ တိုက်တွန်းလိုတယ်လို့ ပြည်သူ့ကာကွယ်ရေးတပ်မတော် မန္တလေးရဲ့ ပြောရေးဆိုခွင့်ရှိသူ ကိုအော်စမွန်က ပြောဆိုလိုက်တဲ့ သတင်းအပါအဝင် မနက်ခင်းသတင်းတွေကို တင်ဆက်ပေးပါမယ်။