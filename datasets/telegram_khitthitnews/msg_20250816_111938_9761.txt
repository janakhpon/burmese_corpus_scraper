ထိုင်း မြန်မာနယ်စပ်အနီး စစ်ကောင်စီ၏ ခမရ ၂၄ တာလယ် ဗျူဟာ စစ်စခန်းကို ပူးပေါင်းတပ်များက အပြီးသတ် သိမ်းပိုက်ရရှိ ရန်ကုန်၊
မေ ၁၄ ကရင်ပြည်နယ်၊
လှိုင်းဘွဲ့မြို့နယ်၊
ထိုင်း မြန်မာနယ်စပ်အနီး စစ်ကောင်စီ၏ တာလယ် ဗျူဟာ စစ်စခန်းကို ပူးပေါင်းတပ်များက အပြီးသတ် သိမ်းပိုက်ရရှိကြောင်း သတင်းရင်းမြစ်၏ ပြောဆိုချက်နှင့် ထိုင်းသတင်းဌာနများ၏ ဖော်ပြချက်အရ သိရှိရသည်။
မေလ ၁၀ ရက်နေ့ နံနက်အစောပိုင်းမှစတင်၍ ကရင်ပြည်နယ်၊
ထိုင်း မြန်မာနယ်စပ်၊
တပ်မဟာ ၇ နယ်မြေအတွင်းရှိ စစ်ကောင်စီ ခမရ ၂၄ တပ်ရင်း၏ တာလယ် ဗျူဟာ စစ်စခန်းကို ပူးပေါင်းတပ်များက အပြင်းအထန် ထိုးစစ်ဆင် တိုက်ခိုက်ခဲ့ပြီး စစ်တပ်ကလည်း စခန်းမကျစေရေးအတွက် တိုက်လေယာဉ်ဖြင့် တစ်လျှောက်လုံး ခုခံခဲ့ကြောင်း၊
မေလ ၁၃ ရက်နေ့ ညနေ ၆ နာရီ ၁၀ မိနစ်ဝန်းကျင်အချိန်တွင် အဆိုပါစခန်းကို တိုက်ခိုက်သိမ်းပိုက်ရရှိခဲ့ခြင်းဖြစ်ကြောင်း သိရှိရသည်။
စခန်းကတော့ ရသွားပါပြီ။
စစ်တပ်ဘက်က ထိခိုက်သေဆုံးမှုနဲ့ လက်နက်ခဲယမ်းသိမ်းဆည်းရရှိမှု အခြေအနေ တော့မသိရသေးပါဘူး။
ထွက်ပြေးသွားတဲ့လူတွေလည်းရှိပါတယ်။
ဒီစခန်းက အရေးပါတဲ့ ဗျူဟာ စစ်စခန်းကြီး ဖြစ်ပါတယ် ဟု သတင်းရင်းမြစ်က ပြောဆိုသည်။
မေလ ၉ ရက်နေ့တွင် အကြမ်းဖက်စစ်ကောင်စီ၏ တခေါ်ဘီခွီးစခန်းကို ပူးပေါင်းတပ်များက တိုက်ခိုက်သိမ်းပိုက်ခဲ့ပြီးနောက် မေလ ၁၃ ရက်နေ့တွင် တာလယ် ဗျူဟာစစ်စခန်းကြီးကို ထပ်မံသိမ်းပိုက်လိုက်ခြင်း ဖြစ်ရာ ရက်ပိုင်းအတွင်း စစ်တပ်စခန်းများကို တပ်မဟာ ၇ တပ်များက ဆက်တိုက်သိမ်းပိုက်နေခြင်းလည်း ဖြစ်သည်။
က ထိုင်းမြန်မာနယ်စပ်၊
တပ်မဟာ၇ နယ်မြေအပိုင် အတွင်းရှိ စစ်ကောင်စီစခန်းများအားလုံးကို ဆက်လက် ထိုးစစ်ဆင် တိုက်ခိုက်နေရာ မြဝတီမြို့နယ်အတွင်းရှိ စစ်ကောင်စီ၏ မော်ဖိုးကေစခန်း၊
ကျော်ကေထစခန်း၊
နော်တရာစခန်း၊
ဝမ်ခါသစ်စခန်း များတွင်လည်း တိုက်ပွဲများ ကူးစက်လာနိုင်ကြောင်း သိရှိရသည်။