သတင်းဌာန၏ ဇူလိုင် ၂၈ ရက် နေ့လယ်ပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ ဇူလိုင် ၂၈ ရက် နေ့လယ်ပိုင်း တင်ဆက်ပေးမယ့် သတင်းတွေကတော့ အကြမ်းဖက်စစ်တပ်နှင့်ဆက်နွယ်နေတဲ့ မြန်မာခရိုနီနှင့် လက်နက်ပွဲစား ၄ ဦးကို အမေရိကန်က စီးပွားရေး ဒဏ်ခတ် အရေးယူပိတ်ဆို့ထားတာကနေ ဖယ်ရှားလိုက်တဲ့ အပေါ် နေပြည်တော်က စစ်ဗိုလ်ချုပ်အသိုင်းအ၀ိုင်းက အကောင်းမြင်နေတယ်လို့ နေပြည်တော်စစ်ဘက် သတင်းရင်းမြစ်က ပြောပါတယ်။
မန္တလေးမြိုကို ဗဟိုပြုပြီး အင်အား ၄ ဒသမ ၇ အဆင့်ရှိ တဲ့ငလျင်လှုပ်ရှားတာ ကြောင့် ပြည်သူတွေအားလုံး အထိတ်တလန့်နဲ့ နေအိမ်တွေကနေ ဆင်းပြေးရတယ်လို ဒေသပြည်သူ တွေက ပြောပါတယ်။
မကွေးတိုင်း၊
ကမ္မမြို့ နန်းထိုက်တော်ဝင် စတိုးဆိုင်ကို အကြမ်းဖက် စစ်တပ်က ဝင်ရောက် ဖောက်ထွင်းပြီး ရိက္ခာယူဆောင်နေချိန် ဒရုန်းနဲ့ တိုက်ခိုက်ခဲ့တာကြောင့် စစ်ကောင်စီ တပ်သား ၃ ဦးသေဆုံးပြီး ဆိုင်ကယ် ၂ စီး သိမ်းဆည်းရရှိခဲ့တဲ့ သတင်းအပါအဝင် နေ့လယ်ခင်းသတင်းတွေကို တင်ဆက်ပေးပါမယ်။