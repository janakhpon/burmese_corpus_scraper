ကျောက်ပန်းတောင်းမြို့နယ်တွင် စစ်ကောင်စီ လက်အောက်ခံ လက်ထောက်ညွှန်ကြားရေးမှူး ၁ ဦး အပါအဝင် ၅ ဦးကို ဒေသကာကွယ်ရေးတပ်က ဖမ်းဆီး ရန်ကုန်၊
ဇူလိုင် ၇ မန္တလေးတိုင်း၊
ကျောက်ပန်းတောင်းမြို့နယ်တွင် စစ်ကောင်စီ လက်အောက်ခံ လက် ထောက် ညွှန်ကြားရေးမှူး ၁ ဦး အပါအဝင် ၅ ဦးကို ဒေသကာကွယ်ရေးတပ်တစ်ခုက ဖမ်းဆီးထားကြောင်း တော်လှန်ရေးသတင်းရင်းမြစ်က ရန်ကုန်ခေတ်သစ်သတင်းဌာနထံသို့ ပြောဆိုသည်။
ဇူလိုင်လ ၅ ရက်နေ့ မွန်းလွဲ ၂ နာရီဝန်းကျင်အချိန် ကျောက်ပန်းတောင်းမြို့နယ်၊
ပုပ္ပါးကျေးရွာအုပ်စု၊
ပုပ္ပါးတောင်ဥယျာဉ် ရေဆူစခန်းတွင် သစ်ပင်စိုက်နေသည့် သစ်တောဝန်ထမ်း ၃ ဦးနှင့် ကျေးရွာအုပ်စုအုပ်ချုပ်ရေးမှူး ၁ ဦး တို့ကို ဒေသကာကွယ်ရေးတစ်ခုက ဖမ်းဆီးသွားကြောင်း၊
ဖမ်းဆီးခံရသူများမှာ ပုပ္ပါးတောင်ဥယျာဉ်မှ လက်ထောက်ညွှန်ကြားရေးမှူး လည်းဖြစ် ဥယျာဉ်အုပ်ချုပ်ရေးမှုးလည်းဖြစ်သူ တင်အုန်းကျော်၊
တောအုပ် ကျော်နိုင်ဦး၊
တောခေါင်း ရဲလင်းထက်၊
တောခေါင်း ၏ ယာဥ်မောင်း၊
ရေနံ့သာဒင်္ဂါး သစ်ပင်စိုက်အဖွဲ့တာဝန်ခံ ဝေလင်းထွန်း ရေနံချောင်းမြို့နယ် တို့သည် သစ်တောရေဆူစခန်းတွင် သစ်ပင်စိုက်ပျိုးနေစဥ် ဖမ်းဆီးခံရကြောင်း သိရှိရသည်။
ဝန်ထမ်းတွေ အဖမ်းခံရတာတော့ မှန်ကန်ပါတယ်။
လုပ်တဲ့အဖွဲ့ကတော့ သတင်းထုတ်ပြန်မယ်ထင်တယ်။
ဖမ်းဆီးခံထားရတော့ ကျနော်တို့ အတည်ပြုလို့ရတယ် ဟု ကျောက်ပန်းတောင်းအခြေစိုက် ဒေသတော်လှန်ရေးတပ်ဖွဲ့မှ တာဝန်ရှိသူတစ်ဦးက ပြောဆိုသည်။
ဖမ်းဆီးခံရထားသော ဝန်ထမ်းများနှင့်အတူ ဝန်ထမ်း တင်အုန်းကျော် ပိုင်ဆိုင်သည့် ကား ၁ စီးပါ တော်လှန်ရေးတပ်ဖွဲ့က သိမ်းဆည်းထားကြောင်း သိရှိရသည်။