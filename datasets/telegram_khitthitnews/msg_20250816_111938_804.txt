သတင်းဌာန၏ ဩဂုတ် ၈ ရက် ညနေပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ ဩဂုတ် ၈ ရက် ညနေပိုင်း တင်ဆက်ပေးမယ့် သတင်းတွေကတော့ ရှစ်လေးလုံးအရေးတော်ပုံ နဲ့ နွေဦးတော်လှန်ရေးလှုပ်ရှားမှုတွေမှာ လူထုက စစ်အာဏာရှင်စနစ် ဆန့်ကျင်ရေး အခြေခံမူအပေါ်မှာ ခိုင်ခိုင်မာမာ တစ်သားတည်း ရပ်တည်တော်လှန်နေဆဲဖြစ်တယ်လို့ ယာယီသမ္မတ ဒူဝါလရှီးလက ပြောလိုက်ပါတယ်။
အကြမ်းဖက် စစ်ကောင်စီတပ်က လုံခြုံရေးတင်းကြပ်ထားတဲ့ ရန်ကုန်မြို့အပါအဝင် မုံရွာ ဆားလင်းကြီး ကနီ စတဲ့ မြို့နယ်တွေနဲ့ ပြည်ပရောက် မြန်မာနိုင်ငံသားတွေကပါ ဒီကနေ့ ကျရောက်တဲ့ စစ်အာဏာရှင် တော်လှန်ရေး ၃၇ နှစ်မြောက် ရှစ်လေးလုံးအရေးတော်ပုံ ထီးသပိတ်လှုပ်ရှားမှုတွေ ပြုလုပ်ခဲ့ကြတယ်လို့ သိရပါတယ်။
ပဲခူးတိုင်းက အုတ်ဖိုမြို့နယ်မှာ ရဲဘော်တွေကို ပြည်သူတွေထင်ပြီး ပေါ်တာဆွဲ ဖမ်းဆီးဖို့ ကြိုးစားတဲ့ အကြမ်းဖက် စစ်ကောင်စီတပ်က အရာခံ ဗိုလ်လှကျော် နဲ့ တပ်ကြပ်ကြီး ညီညီမိုး ဆိုသူတို့ ၂ ဦး ပစ်ခတ်ခံရပြီး ၂ ဦးစလုံး သေကုန်ကြပြီလို့ သာယာဝတီခရိုင် တပ်ရင်း ၃၈၀၂ ရဲ့ တာဝန်ရှိသူ တစ်ဦးက ရန်ကုန်ခေတ်သစ်ကို ပြောပါတယ်။
မွန်ပြည်နယ် ရေးမြို့နယ်က ကျောင်းရွာမှာ ရှိတဲ့ အကြမ်းဖက် စစ်ကောင်စီရဲ့ ခမရ ၅၉၁ ဗဟိုကင်းကို တော်လှန်ရေးတပ်တွေနဲ့ မွန်တော်လှန်ရေးနေ့နဲ့ ၈၈၈၈ နေ့ အထိမ်းအမှတ်အဖြစ် ဒရုန်းနဲ့ ဗုံးတွေဆက် တိုက်ကျဲချတိုက်ခိုက်ခဲ့တဲ့ သတင်းအပါအဝင် နောက်ဆုံးရသတင်းတွေကို တင်ဆက်ပေးပါမယ်။