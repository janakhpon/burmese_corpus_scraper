သတင်းဌာန၏ ဇွန် ၂၀ ရက် မနက်ပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ ဇွန် ၂၀ ရက် မနက်ပိုင်း တင်ဆက်ပေးမယ့် သတင်းတွေကတော့ ပုလဲမြို့နယ်မှာ အကြမ်းဖက် စစ်ကောင်စီရဲ့ တိုက်လေယာဉ်ကို ပစ်ချခံရတဲ့အထိ တိုက်ပွဲပြင်းထန်ခဲ့တဲ့ ကန်ဒေါင့်နယ်မြေ စစ်တပ်စခန်းကို တော်လှန်ရေးပူးပေါင်းတပ်တွေက အပြီးသတ် သိမ်းပိုက်ရရှိသွားပြီလို့ တပ်ဖွဲ့ရဲ့ ပြောရေးဆိုခွင့်ရှိသူ ရဲဘော်နီနီကျော်က ရန်ကုန်ခေတ်သစ်ကို အတည်ပြုပြောဆိုထားပါတယ်။
သိမ်းပိုက်ထားတဲ့ နောင်ချိုမြို့ အနီးတစ်ဝိုက်မှာ တိုက်ပွဲတွေ ဆက်လက်ဖြစ်ပွားနေပြီး စစ်တပ် လော်ဘီတွေကတော့ သူတို့ဘက်က ထိုးစစ်အခြေနေကောင်းတယ်ဆိုပြီး လိမ်လည်ဝါဒဖြန့်မှုတွေ အရှိန်မြှင့်လုပ်ဆောင်လာပြန်သလို ၊
မြေပြင်မှာတော့ သူတို့စစ်သားတွေသာ အသေများပြီး ပြန် ဆုပ်သွားလိုက် ၊
အင်အာဖြည့်ပြီး ပြန်တက်လာလိုက်လုပ်နေကြတာဖြစ်တယ်လို့ ဒေသခံပြည်သူတွေက ရန်ကုန်ခေတ်သစ်ကို ပြောပါတယ်။
ကချင်ပြည်နယ်၊
ဖားကန့်မြို့နယ်က မှော်ဝမ်းလေး ဘုန်းကြီးကျောင်းအနီးကို အကြမ်းဖက် စစ်ကောင်စီတပ်က လေကြောင်းကနေ ဗုံးကျဲတိုက်ခိုက်မှုကြောင့် ကလေးငယ် ၂ ဦး ဒဏ်ရာရထားပြန်တဲ့ သတင်းအပါအဝင် မနက်ခင်းသတင်းတွေကို တင်ဆက်ပေးပါမယ်။