သတင်းဌာန၏ ဩဂုတ် ၁၁ ရက် ညနေပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ ဩဂုတ် ၁၁ ရက် ညနေပိုင်း တင်ဆက်ပေးမယ့် သတင်းတွေကတော့ ရခိုင်ပြည်နယ်ရဲ့ ၉၀ ရာခိုင်နှုန်းကျော်ကို အာရက္ခတပ်တော် က သိမ်းပိုက်ထားပြီး အာရက္ခ လမ်းစဉ်နဲ့ စစ်ရေးရည်မှန်းချက်အတိုင်း ဆက်လက် ချီတက်နေသလို ၊
ရခိုင်ပြည်နယ်မှာ စစ်ကောင်စီရဲ့ ရွေးကောက်ပွဲကို အာရက္ခတပ်တော် က ကျင်းပခွင့်ပြုမှာမဟုတ်ဘူးလို့ ပြောရေးဆိုခွင့်ရှိသူ ဦးခိုင်သုက တရားဝင် ထုတ်ဖော်ပြောဆိုလိုက်ပါတယ်။
ဒုတိယ ဥက္ကဋ္ဌ ဒုဗိုလ်ချုပ်ကြီး ဂွန်မော် နဲ့ ယောတပ်တော် ခေါင်းဆောင်တွေ တွေ့ဆုံပြီး တော်လှန်ရေးပူးပေါင်းဆောင်ရွက်ရန်ဖို့ အနာဂတ်ဖက်ဒရယ်ပြည်ထောင်စုတည်ဆောက်ရေး အခြေအနေတွေ ဆွေးနွေးခဲ့ကြတယ်လို့ ယောတပ်တော် တပ်ဖွဲ့ရဲ့ တာဝန်ရှိသူတစ်ဦးက ရန်ကုန် ခေတ်သစ်ကို ပြောပါတယ်။
အိန္ဒိယက အကြမ်းဖက် မြန်မာစစ်တပ်အတွက် ရဟတ်ယာဉ် နဲ့ ဒရုန်း အပါအဝင် အနိမ့်ပိုင်းပျံသန်းမှု တွေကို ဖမ်းယူနိုင်တဲ့ အပေါ့စား ရေဒါတွေ လာရောက်ရောင်းချနေပြန်တယ်လို့ စစ်တပ်ဘက်က ပေါက်ကြားလာတဲ့ လျှို့ဝှက် ရုံးစာအရ သိရပါတယ်။
စစ်ကိုင်းတိုင်းက တမူးမြို့နယ်အတွင်း ထိုးစစ်ဆင်လာပြန်တဲ့ အကြမ်းဖက် စစ်ကောင်စီတပ် စစ်ကြောင်း ကို စစ်တပ်စစ်ကြောင်းကို တော်လှန်ရေးပူးပေါင်းတပ်တွေက ကြားဖြတ်တိုက်ခိုက်ချေ မှုန်းမှုအတွင်း စစ်ကောင်စီတပ်သား မသာအလောင်း ၆ လောင်းနဲ့ လက်နက် ၉ လက်ကိုပါ တော်လှန်ရေး တပ်တွေက သိမ်းဆည်းရရှိထားပြန်တဲ့ သတင်းအပါအဝင် နောက်ဆုံးရသတင်းတွေကို တင်ဆက်ပေးပါမယ်။