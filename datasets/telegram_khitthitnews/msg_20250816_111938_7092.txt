ကလေးများ အပါအဝင် ၄ ဦးသေဆုံးပြီး ၃၅ ဦးဒဏ်ရာရရှိသော ပန်ရပ် ကျေးရွာ နေအိမ်စာသင် ကျောင်း လေယာဉ်ဖြင့် ဗုံးကျဲခံရမှု နေရာလိပ်အစာအတိအကျဖြင့် ဒလန်သတင်းပေးမှုကြောင့်ဟုဆို ရန်ကုန်၊
ဇွန် ၁၀ မွန်ပြည်နယ်နှင့်ကရင်ပြည်နယ်အစပ်၊
ကျိုက်မ ရောနှင့် ကော့ကရိတ်မြို့နယ် အစပ်ရှိ ပန်ရပ် ကျေးရွာ နေအိမ်စာ သင် ကျောင်းကို စစ်တပ်က လေယာဉ်ဖြင့် ဗုံးကျဲချမှုကြောင့် ကလေးငယ် ၁ ဦးအပါအဝင် ၄ ဦးသေဆုံးမှုမှာ နေရပ်လိပ်စာအတိအကျဖြင့် ဒလန်သတင်းပေးမှုကြောင့် ဖြစ်ကြောင်း ဒေသပြည်သူများက ရန်ကုန်ခေတ်သစ်သတင်းဌာနထံသို့ ပြောဆိုသည်။
ယမန်နေ့ ဇွန်လ ၉ ရက်နေ့ မွန်းလွဲ ၂ နာရီခွဲအချိန် တိုက်ပွဲဖြစ်ပွားခြင်းမရှိဘဲ အကြမ်း ဖက်စစ်တပ်က ပန်ရပ်ကျေးရွာအတွင်းရှိ နေအိမ်စာသင်ကျောင်းကို လေယာဉ်ဖြင့် ဗုံး ၃ လုံးကျဲချခဲ့ကြောင်း၊
ဗုံးကျဲချမှုကြောင့် ကလေးငယ် ၁ ဦး၊
အမျိုးသား ၁ ဦးနှင့် အမျိုးသမီး ၂ ဦး စုစုပေါင်း ၄ ဦး သေဆုံးကာ အများအပြား ထိခိုက်ဒဏ်ရာရရှိခဲ့ခြင်း ဖြစ်ကြောင်း သိရှိရသည်။
အခုလက်ရှိသိထားတာက ဗုံးကျဲခံရတာက ထွေ အုပ်စာရေးက နေရာလိပ်စာအတိအကျနဲ့ စာသင်ချိန်ကိုပါ စစ်တပ်ဆီ သတင်းပို့ရာကနေ ဗုံးကျဲခံရတာပါ။
သတင်းပေးသူက ထွေ အုပ်စာရေး မင်းကိုငယ်ဖြစ်ပါတယ် ဟု ဒေသပြည်သူတစ်ဦးက ရန်ကုန်ခေတ်သစ်သတင်းဌာနသို့ ပြောကြားသည်။
လက်ရှိ ဒဏ်ရာရရှိသူ ပြည်သူ ၃၅ ဦးအထက်ကိုလည်း ဆေးရုံတင်ပို့ ကုသနေရပြီး အသက်အန္တရာယ်စိုးရိမ်ရသူများပါဝင်ကြောင်း၊
အကြမ်းဖက်စစ်ကောင်စီ၏ လေကြောင်းဖြင့် ဗုံးကျဲတိုက်ခိုက်မှုကြောင့် နေအိမ် ၃ လုံးလည်း ထိခိုက်ပျက်စီးခဲ့ကြောင်း သိရှိရသည်။