မြန်မာ့အရေး အရေးယူဖြေရှင်းဆောင်ရွက်ရန် ထပ်မံကျရှုံးခဲ့သော အာဆီယံအဖွဲ့ကို စစ်ကောင်စီက လှောင် ပြောင်နေဟု မြန်မာနိုင်ငံဆိုင်ရာ အထူးအကြံပေးကောင်စီက ဝေဖန် ရန်ကုန်၊
ဇွန် ၂ မြန်မာ့အရေး အရေးယူဖြေရှင်းဆောင်ရွက်ရန် ထပ်မံကျရှုံးခဲ့သော အာဆီယံအဖွဲ့ကို စစ်ကောင်စီက အရပ်သားပြည်သူများကို ဗုံးကျဲသတ်ဖြတ်ပြခြင်းဖြင့် လှောင်ပြောင်နေသကဲ့သို့ ဖြစ်နေကြောင်း မြန်မာနိုင်ငံဆိုင်ရာ အထူးအကြံပေးကောင်စီ က ဝေဖန်လိုက်သည်။
မေလ ၂၆ ရက်နေ့မှ မေလ ၂၇ ရက်နေ့အထိ မလေးရှားနိုင်ငံ၊
ကွာလာလမ်ပူမြို့တွင် ကျင်းပပြုလုပ်ခဲ့သည့် ၄၆ ကြိမ်မြောက် အာဆီယံထိပ်သီးအစည်းအဝေးက မြန်မာ့အရေးကို အရေးယူ ဖြေရှင်းရန် ထပ်မံကျရှုံးခဲ့ကြောင်း၊
အာဆီယံထိပ်သီးအစည်းအဝေးက မြန်မာနိုင်ငံအရေးတွင် အဓိပ္ပာယ်ပြည့်ဝသော အရေးယူဆောင်ရွက်မှုများ ပြုလုပ်နိုင်မည့်အခွင့်အရေးကို နောက်တစ်ကြိမ် လွဲချော်စေခဲ့ကြောင်း၊
အာဆီယံခေါင်းဆောင်များသည် အနှစ်သာရမရှိဘဲ ထပ်တလဲလဲပြောဆိုနေကျစကားများမှ မကျော်လွှားနိုင်ခဲ့သည့်အပြင်၊
အာဆီယံ၏ ၄ နှစ်တာကျရှုံးမှုများကို ပို၍ပင်ဆိုးရွားစေခဲ့ကြောင်း မြန်မာနိုင်ငံဆိုင်ရာ အထူးအကြံပေးကောင်စီ က သတင်းထုတ်ပြန်သည်။
အာဆီယံက အသုံးမ၀င်တဲ့ မြန်မာနိုင်ငံဆိုင်ရာ ဘုံသဘောတူညီချက် ငါးချက်ကိုသာ ဆက်လက်ကိုင်စွဲနေခြင်းက ရာစုနှစ်တဝက်အတွင်း အကြီးမားဆုံးဖြစ်သော ဒေသဆိုင်ရာအကျပ်အတည်းကို ကိုင်တွယ်ဖြေရှင်းရာ၌ အရေး တကြီးဆောင်ရွက်ရန် လိုအပ်မှု၊
ကတိကဝတ်ထားရှိမှုနှင့် တီထွင်ဖန်တီးနိုင်စွမ်းတို့ အလွန်အမင်း ကင်းမဲ့နေကြောင်း ပြသနေတယ် ဟု မှ က ပြောကြားသည်။
မေလ ၂၅ ရက်နေ့ အာဆီယံနိုင်ငံခြားရေးဝန်ကြီးများ ကွာလာလမ်ပူတွင် တွေ့ဆုံဆွေးနွေးနေစဉ်၊
ပဲခူးတိုင်း၊
ကျောက်ကြီးမြို့နယ်ရှိ မင်္ဂလာဆောင်တစ်ခုကို မြန်မာစစ်အုပ်စုက လေကြောင်းမှတိုက်ခိုက်ခဲ့ရာ သတို့သမီးနှင့် ကလေးငယ်နှစ်ဦးအပါအဝင် အရပ်သားပြည်သူ အနည်းဆုံး ၁၀ ဦး သေဆုံးခဲ့ကြောင်း ၊
အဆိုပါ တိုက်ခိုက်မှုသည် ဒီပဲယင်းမြို့နယ်ရှိ စာသင်ကျောင်းတစ်ကျောင်းကို စစ်အုပ်စုက ဗုံးကြဲတိုက်ခိုက်ခဲ့ပြီး ကလေးသူငယ် ၂၂ ဦးနှင့် ဆရာ ၂ ဦး သေဆုံးကာ အခြားအရပ်သား ၁၀၅ ဦးအထိ ဒဏ်ရာရရှိခဲ့သည့်ဖြစ်စဉ်အပြီး ၂ ပတ်မပြည့်မီတွင် ထပ်မံဖြစ်ပွားခဲ့ခြင်းဖြစ်သည်။
ထိုသို့သော ရက်စက်ကြမ်းကြုတ်မှုများနှင့် စစ်အုပ်စု၏ အခြားလုပ်ရပ်များအကြောင်း ကျယ်ကျယ်ပြန့်ပြန့် သတင်းဖော်ပြနေသည့်တိုင် အာဆီယံခေါင်းဆောင်များ၏ ထုတ်ပြန်ချက်အသစ်တွင် စစ်အုပ်စု၏ လက်တွေ့ရှိမနေသော အပစ်အခတ်ရပ်စဲရေးကို အသိအမှတ်ပြုထားကြောင်း ၊
လက်တွေ့မကျသော စစ်တပ်၏ အပစ်အခတ်ရပ်စဲရေးကို သက်တမ်းတိုးရန်နှင့် တိုးချဲ့ကျင့်သုံးရန်ပင်တောင်းဆိုခဲ့ကြောင်း သိရှိရသည်။
အာဆီယံခေါင်းဆောင်များက စစ်အုပ်စု၏ အရပ်သားပြည်သူများအပေါ် ကျယ်ကျယ်ပြန့်ပြန့်နှင့် စနစ်တကျကျူးလွန်နေသော ရက်စက်ကြမ်းကြုတ်မှုများကို တော်လှန်ရေးအင်အားစုများ၏ ခုခံတော်လှန်ရေးကြိုးပမ်းမှုများနှင့် တစ်တန်းတည်းထားကာ မှားယွင်းစွာ ရှုမြင်သုံးသပ်နေဆဲဖြစ်ကြောင်း က ဝေဖန်သည်။
မှ က စစ်အုပ်စုခေါင်းဆောင် မင်းအောင်လှိုင်၏ အရပ်သားပြည်သူများအပေါ် မရပ်မနား ပြုလုပ်နေသောတိုက်ခိုက်မှုများမှာ စစ်အုပ်စုသည် အပစ်အခတ်ရပ်စဲရေးကို အမှန်တကယ် အကောင် အထည်ဖော်ခဲ့သည် သို့မဟုတ် ထိုသို့ပြုလုပ်ရန် ရည်ရွယ်ချက် တစုံတရာရှိနေသည်ဟူသော အာဆီယံ၏အဆိုများကို ရွံရှာဖွယ်ရာ လှောင်ပြောင်နေသကဲ့သို့ ဖြစ်နေတယ် ဟု သုံးသပ်သည်။
အာဆီယံဥက္ကဋ္ဌ မလေးရှား ဝန်ကြီးချုပ် အန်ဝါအနေဖြင့် အသုံးမဝင်သော ဘုံသဘောတူညီချက် ငါးချက်နေရာကို အစားထိုးရမည်ဖြစ်ပြီး ၎င်းလုပ်ငန်းစဉ်သစ်တွင် အမျိုးသားညီညွတ်ရေးအစိုးရ ၊
တိုင်းရင်းသား ခုခံတော်လှန်ရေးအဖွဲ့အစည်းများ ၊
လူနည်းစုကိုယ်စားပြုကိုယ်စားလှယ်များနှင့် မြန်မာ့အရပ်ဘက်လူ့အဖွဲ့ အစည်းတို့နှင့် တိုက်ရိုက်ထိတွေ့ဆက်ဆံခြင်းကိုလည်း ဦးစားပေးရမည် ဖြစ်ကြောင်း က အကြံပြု သည်။
အာဆီယံအနေဖြင့် စစ်တပ်ရဲ့ အကြမ်းဖက်မှုတွေကို အမှန်တကယ်ရပ်တန့်လိုပါက၊
ကုလသမဂ္ဂလုံခြုံရေးကောင်စီအား ဝင်ရောက်စွက်ဖက်ရန် ချက်ချင်းတောင်းဆိုသင့်တယ်။
ဒါ့အပြင် စစ်အုပ်စုက လိုက်နာမှုရှိစေရန် နိုင်ငံတကာလေ့လာသူများဖြင့် မြန်မာနိုင်ငံတဝန်းလုံးတွင် အပစ်အခတ်ရပ်စဲရေးတစ်ရပ် ချမှတ်ပေးရန်လည်း တောင်းဆိုသင့်တယ် ဟု မှ က ထပ်လောင်းပြောကြားသည်။
စစ်ကောင်စီက မတ်လ ၂၈ ရက်နေ့ ငလျင်လှုပ်ခတ်အပြီး အပစ်အခတ်ရပ်စဲရေး မကြာခဏ ကြေညာထားသော် လည်း လေကြောင်းတိုက်ခိုက်မှုများ၊
စစ် ကြောင်း ထိုးခြင်းများ ဆောင်ရွက်လျက်ရှိရာ စစ်ကိုင်းငလျင်ကြီး လှုပ်ခတ်ပြီးနောက် အကြမ်းဖက်စစ်တပ်က လေ ကြောင်းတိုက်ခိုက်မှုပေါင်း ၅၀၅ ကြိမ် ပြုလုပ်ခဲ့ကြောင်း၊
အဆိုပါ တိုက်ခိုက်မှုအတွင်း ပြည်သူ ၄၃၆ ဦး သေဆုံးခဲ့ကြောင်း အမျိုးသားညီ ညွတ်ရေးအစိုးရ ၊
လူ့အခွင့် အရေး ဆိုင် ရာဝန်ကြီးဌာနက သတင်းထုတ်ပြန်ထားသည်။