ပေါက်မြို့နယ်ရှိ ကျေးရွာ ၁၈ ရွာကို စစ်တပ်က လေယာဉ်ဖြင့် ၂ ရက်ဆက် ဗုံး ၅၀ ကျော် ကျဲချ တိုက်ခိုက်မှု ကလေးငယ်များ အပါအဝင် ပြည်သူ ၅ ဦးသေဆုံးပြီး ၃၀ ကျော် ထိခိုက်ဒဏ်ရာရ ရန်ကုန်၊
ဩဂုတ် ၁၂ မကွေးတိုင်း၊
ပေါက်မြို့နယ်ရှိ ကျေးရွာ ၁၈ ရွာကို အကြမ်းဖက် စစ်တပ်က လေယာဉ်ဖြင့် ၂ ရက်ဆက် ဗုံး ၅၀ ကျော် ကျဲချ တိုက်ခိုက်ခြင်းကြောင့် ကလေးငယ်များ အပါအဝင် ပြည်သူ ၅ ဦးသေဆုံးပြီး ၃၀ ကျော် ထိခိုက်ဒဏ်ရာရရှိခဲ့ကြောင်း အညာမြေတပ်ပေါင်းစု မှ တာဝန်ရှိသူ တစ်ဦးက ရန်ကုန်ခေတ်သစ် သတင်းဌာနထံသို့ ပြောဆိုသည်။
ဩဂုတ်လ ၁၁ ရက်နေ့ နံနက် ၁၁ နာရီခန့်မှ စတင်၍ အကြမ်းဖက် စစ်တပ်က ပေါက်မြို့နယ် အရှေ့ခြမ်းရှိ ရေပြာရွာ ၊
ရှခွလေးရွာ ၊
မုန်တောရွာ ၊
ကမ်းပျိုရွာ ၊
သနပ္ပင်ဇင်းရွာ ၊
တင်ငုတ်ပြင်ရွာ ၊
ညောင်ပင်တိုက်ရွာ ၊
ရွှေလှံရွဦ ၊
မြင်းခြံကုန်းရွာ ၊
ကျွန်းပင်စုရွာ ၊
ဆင်သေရွာ ၊
ငမိုးကြီးရွာ ၊
ငမိုးလေးရွာ ၊
ကမ်းတောကုန်းရွာ ၊
ပြင်းချောင်းရွာနှင့် ဆယ်ဝရွာကို လေယာဉ်ဖြင့် ဗုံး ၅၀ ကျော် ကျဲချ တိုက်ခိုက်ခဲ့ကြောင်း သိရသည်။
အကြမ်းဖက် စစ်တပ်၏ ဗုံးကျဲ တိုက်ခိုက်မှု အတွင်း ကလေးငယ်များ အပါအဝင် ပြည်သူ ၅ ဦးသေဆုံးပြီး ၃၀ ကျော် ထိခိုက်ဒဏ်ရာရရှိခဲ့ကြောင်း သိရှိရသည်။
ယနေ့ ဩဂုတ်လ ၁၂ ရက်နေ့တွင်လည်း ပေါက်မြို့နယ် ကပစ ၂၄ မှ အကြမ်းဖက် စစ်သားများက ဟောင်ဝှစ်ဇာ လက်နက်ကြီးများဖြင့် ပစ်ခတ် တိုက်ခိုက်ခဲ့ပြီး လေယာဉ်ဖြင့် ရှခွလေးရွာကို ဗုံး ၃ လုံး၊
ကမ်းပျိုရွာကို ဗုံး ၅ လုံး ကျဲချ တိုက်ခိုက်ခဲ့ကြောင်း သိရသည်။
မနေ့က ဗုံးကျဲ တိုက်ခိုက်မှုမှာ ကလေးငယ်တွေ အပါအဝင် ပြည်သူ ၅ ဦး သေဆုံးတယ်။
၃၀ ကျော် ထိခိုက် ဒဏ်ရာရတယ်။
ပြည်သူတွေကတော့ ဘေးလွတ်ရာကို ပြေးနေရတယ်။
ဒီနေ့လည်း ထပ်ကျဲတယ်။
လက်နက်ကြီးတွေနဲ့ပါ ပစ်နေတာ ဟု အညာမြေတပ်ပေါင်းစု မှ တာဝန်ရှိသူ တစ်ဦးက ပြောဆိုသည်။