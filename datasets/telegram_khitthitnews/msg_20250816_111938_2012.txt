သတင်းဌာန၏ ဇူလိုင် ၂၈ ရက် မနက်ပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ ဇူလိုင် ၂၈ ရက် မနက်ပိုင်း တင်ဆက်ပေးမယ့် သတင်းတွေကတော့ ရန်ကုန်မြို့ အာဇာနည်ဗိမာန်မှာ ပြုလုပ်ခဲ့တဲ့ ၇၈ နှစ်မြောက် အာဇာနည်နေ့အခမ်းအနားမှာ စစ်ကောင်စီက ဗိုလ်ချုပ်အောင်ဆန်းရဲ့ မိသားစုဝင်လို့ဆိုကာ ရဲအောင်သန်းဆိုသူကို တက်ရောက်ခိုင်းခဲ့ မှုအပေါ် ဒေါ်အောင်ဆန်းစုကြည်ရဲ့ သားငယ် ကိုထိန်လင်း ခေါ် ကင်မ်အဲရစ်က လူမှုကွန်ရက်ကတစ်ဆင့် တရားဝင်ကန့်ကွက်လိုက်ပါတယ်။
အကြမ်းဖက်စစ်ကောင်စီလက်အောက်ခံ ၀ိုင်းမော်ပြည်သူ့စစ် ဒုစစ်ခေါင်းဆောင် ဦးအောင်ဂမ်ကို ပစ်ခတ် သတ်ဖြတ်သူ ပြည်သူ့စစ်ခေါင်းဆောင် ဦးနော်လီကို မြောက်ပိုင်းတိုင်းစစ်ဌာနချုပ် တိုင်းမှူး မပခ ဗိုလ်ချုပ် အောင်ဇော်ထွေးက လေယာဉ်စီးခွင့်ပြုလိုက်တဲ့အတွက် ထွက်ပြေးလွတ်မြောက်သွားတယ်လို့ မင်းအောင်လှိုင်ဆီကို ပြည်သူ့စစ်အဖွဲ့က တိုင်ကြားလိုက်တဲ့တိုင်ကြားစာအရ သိရပါတယ်။
ထိုင်းနိုင်ငံ ပထုန်ဋ္ဌာနီမှာ မြန်မာနိုင်ငံသားတစ်ဦးကို ထိုင်းနိုင်ငံသားက ရိုက်နှက်ခဲ့ပြီး လူလိမ်လို့ ရေးသား ကာ လူမှုကွန်ရက်မှာ ဗီဒီယိုဖြန်ဝေခဲ့မှုအတွက် သက်ဆိုင်ရာရဲစခန်းမှာ အမှုဖွင့်ထားပြီ ဖြစ်တယ်လို့ ထိုင်းရောက်မြန်မာ အလုပ်သမားအရေးကူညီဆောင်ရွက်ပေးနေသူ အေအေစီ ကိုရဲမင်းကပြောဆိုလိုက်တဲ့ သတင်းအပါအဝင် မနက်ခင်းသတင်းတွေကို တင်ဆက်ပေးပါမယ်။