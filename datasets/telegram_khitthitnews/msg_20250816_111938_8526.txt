ထိုင်း မြန်မာနယ်စပ်ရှိ သေ့ဘောဘိုး စစ်တပ်စခန်း အပါအဝင် စစ်ကောင်စီတပ်နေရာများအားလုံးကို မဟာမိတ်ပူးပေါင်းတပ်များက ထိုးစစ်ဆင်တော့မည်ဖြစ်၍ ပြည်သူများ ထိုင်းဘက်သို့ တိမ်းရှောင် ရန်ကုန်၊
မေ ၂၇ ကရင်ပြည်နယ်၊
ထိုင်း မြန်မာနယ်စပ်ရှိ သေ့ဘောဘိုး စစ်တပ်စခန်း အပါအဝင် စစ်ကောင်စီတပ်နေရာများအား လုံးကို မဟာမိတ်ပူးပေါင်းတပ်များက ထိုးစစ်ဆင်တော့မည်ဖြစ်၍ ပြည်သူများ ထိုင်းဘက်သို့ တိမ်းရှောင်လာကြောင်း နယ်စပ်သတင်းရင်းမြစ်ထံမှ သိရှိရသည်။
ယနေ့ မေလ ၂၇ ရက်နေ့ နံနက်ပိုင်း ထိုင်း မြန်မာနယ်စပ်၊
မြဝတီခရိုင်အတွင်းရှိ သေ့ဘောဘိုး၊
ဆုံဆည်းမြိုင်၊
ဝေါလေဒေသအတွင်းရှိ စစ်ကောင်စီတပ်စခန်းများကို မဟာမိတ် တပ်ဖွဲ့များက ထိုးစစ်ဆင်တိုက်ခိုက်ရန် စတင် လုပ်ဆောင်နေသည့်အတွက် ပြည်သူများမှာ ထိုင်းဘက်အခြမ်း မော်လီချိုင်း၊
ဖုတ်ဖရ၊
ဆအိုကျေးရွာများဘက်သို့ သောင်ရင်းမြစ် ကမ်းကူးရှောင်တိမ်နေခြင်းဖြစ်သည်။
တိုက်ပွဲက သေ့ဘောဘိုးနားကပ်နေပြီ။
ဆုံဆည်းမြိုင်ဘက်လည်းကပ်နေပြီ။
ဒရုန်းနဲ့ကျဲလိုက်၊
စနိုက်ဘာထောက်ပစ်လိုက်။
လက်နက်ကြီးပစ်ထည့်လိုက် ဖြစ်နေပြီ။
မနေရဲတော့ဘူး။
မော်လီချိုင်းက အမျိုး တွေ ဘက်ကူးလာနေလိုက်တယ်။
တောင်နီကလူတွေ လည်း သူးမွဲခီးဘက်၊
ဖုတ်ဖရဘက်ကူးကုန်ပြီ ဟု ထိုင်း မြန်မာနယ်စပ် သတင်းရင်းမြစ်က ပြောဆိုသည်။
မေလ ၂၃ ရက်နေ့ စစ်ကောင်စီ ဘလယ်ဒို စခန်းအား မဟာမိတ် ပူးပေါင်း တပ်များသိမ်းပိုက်ရရှိပြီးနောက်၊
သေ့ဘောဘိုး၊
ဆုံဆည်းမြိုင်၊
ဥကရစ်ထ ၊
စစ်တပ်စခန်းများကို ပိတ်ဆို့ ဖြတ်တောက်ထားရာ နှစ်ဖက်တိုက်ပွဲ ပြင်းထန်မည့်အခြေအနေများကြောင့် ပြည်သူများက ထိုင်းနိုင်ငံဘက်သို့ တိမ်းရှောင်နေကြခြင်းဖြစ် ကြောင်း သိရှိရသည်။
ထိုင်း မြန်မာနယ်စပ်တွင် ထိုင်းစစ်တပ် ၂၄နာရီ လုံခြုံရေး ကင်းလှည့်နေပြီး အသင့်အနေအထား စစ်ရေး ပြင်ဆင်ထားကြောင်း သိရှီရသည်။
လက်ရှိကရင်ပြည်နယ်အတွင်း မြဝတီ၊
ဘုရားသုံးဆူ၊
ကော့ကရိတ် ၊
ကျုံဒိုး၊
ဖာပွန်၊
သံတောင်ဒေသများတွင်အကြမ်း ဖက်စစ်ကောင်စီတပ်နှင့် မဟာမိတ်တပ်များအကြား တိုက်ပွဲများ ဆက်တိုက်ဖြစ်ပွားလျက်ရှိသည်။