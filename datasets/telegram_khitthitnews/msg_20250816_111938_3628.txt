သတင်းဌာန၏ ဇူလိုင် ၁၁ ရက် ညနေပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ ဇူလိုင် ၁၁ ရက် ညနေပိုင်း တင်ဆက်ပေးမယ့် သတင်းတွေကတော့ အကြမ်းဖက် စစ်ကောင်စီရဲ့ ရွေးကောက်ပွဲဟာ အာဆီယံရဲ့ မြန်မာ့အရေး ဖြေရှင်းရေးမှာ ဦးစားပေးမဟုတ်ဘူးလို့ အာဆီယံဥက္ကဋ္ဌ မလေးရှားနိုင်ငံခြားရေးဝန်ကြီးက ထပ်မံပြောဆိုလိုက်ပြီး ၊
တစ်ဖက်မှာလည်း စစ်ကောင်စီက ကန့်ကွက်နေပမယ့် တီမောနိုင်ငံကို အာဆီယံအဖွဲ့ဝင်သစ်အဖြစ် အောက်တိုဘာလမှာ တရားဝင် လက်ခံမှာဖြစ်တယ်လို့ ထပ်မံကြေညာ အသိပေးလိုက်ပါတယ်။
စစ်ကိုင်းမြို့နယ်၊
လင်းတလူးကျေးရွာက စစ်ဘေးရှောင်တွေ နေထိုင်ရာ ဘုန်းကြီး ကျောင်းကို အကြမ်းဖက် စစ်ကောင်စီတပ်က လေယာဉ်နဲ့လာပြီး ဗုံးကျဲတိုက်ခိုက်သွားမှုကြောင့် စစ်ရှောင်ပြည်သူ ၂၈ ဦး သေဆုံးထားပြီး ဒဏ်ရာရတဲ့သူတွေလည်း များတဲ့အတွက် သေဆုံးသူ ဦးရေပါ မြင့်တက်လာနိုင်တဲ့ အခြေနေမှာ ရှိနေတယ်လို့ ဒေသတွင်း သတင်းရင်းမြစ်က ရန်ကုန်ခေတ်သစ်ကို ပြောပါတယ်။
မင်းကွန်းဒေသမှာ အကြမ်းဖက် စစ်ကောင်စီတပ်နဲ့ တော်လှန်ရေးပူးပေါင်းတပ်တွေအကြား တိုက်ပွဲတွေ အပြင်းအထန်ဖြစ်ပွားနေပြီး ၊
အဲ့ဒီ့နေရာတွေကို မန္တလေးတောင်ခြေမှာရှိတဲ့ စစ်ကောင်စီ တပ်ရင်းတွေ ကနေပါ လက်နက်ကြီးတွေနဲ့ တောက်လျှောက်ပစ်ကူပေးနေရတာဟာ လက်နက်ကြီး သံတွေကို မန္တလေးမြို့ခံတွေပါ တော်တော်များများ ကြားနေရတဲ့ သတင်းအပါအဝင် နောက်ဆုံးရသတင်းတွေကို တင်ဆက်ပေးပါမယ်။