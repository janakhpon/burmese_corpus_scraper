မြင်းခြံမြို့နယ်၊
ဆုံရွာ ပျူစောထီးစခန်းကို ဒရုန်းဖြင့် ဗုံးကျဲ တိုက်ခိုက်မှု ပျူစောထီး ၂ ဦးသေဆုံး ရန်ကုန်၊
မေ ၂၅ မန္တလေးတိုင်း၊
မြင်းခြံမြို့နယ်၊
ဆုံရွာ ပျူစောထီးစခန်းကို ဒရုန်းဖြင့် ဗုံးကျဲတိုက်ခိုက်ခဲ့ရာ ပျူစောထီး ၂ ဦး သေဆုံးခဲ့ကြောင်း တပ်ဖွဲ့မှတာဝန်ရှိသူတစ်ဦးက ရန်ကုန် ခေတ်သစ်သတင်းဌာနထံသို့ ပြောကြားသည်။
ယမန်နေ့ မေလ ၂၄ ရက် နံနက် ၁၀ နာရီခန့်တွင် မြင်းခြံမြို့နယ်၊
ဆုံရွာပျူစောထီးစခန်းရှိ စစ်ကောင်စီ တပ်သားများ နားနေသည့် နေရာများနှင့် စက်ရှိသည့် နေရာများကို ၉ စီးဖြင့် အဆက်မပြတ် ဗုံးကျဲတိုက်ခိုက်ခဲ့ရာ ပျူစောထီး ၂ ဦးသေဆုံးပြီး အများအပြား ဒဏ်ရာရရှိကာ နေအိမ်တစ်လုံး မီးလောင်ပျက်စီးခဲ့ကြောင်း သိရသည်။
အလုံး ၂၀ ကျော်ကျဲချခဲ့တာပါ။
နေရာရယ်၊
စစ်သားတွေ အထိုင်ရယ်၊
အုပ်ကြီးအိမ်ရယ်၊
အဲဒီ နေရာတွေကို ပစ်မှတ်ထားတိုက်ခိုက်ခဲ့တာ၊
ထိရောက်မှုရှိခဲ့ပါတယ်။
လက်နက်ကြီး၊
လက်နက်ငယ် တွေနဲ့ ဆုံရွာထဲကနေ ပြန်ပစ်တာတွေရှိတယ်။
ကျနော်တို့ရဲဘော်တွေဘေးကင်းပါတယ် ဟု တပ်ဖွဲ့မှတာဝန်ရှိသူတစ်ဦးက ရန်ကုန် ခေတ်သစ်သတင်းဌာနထံ သို့ ပြောကြားသည်။
အဆိုပါ တိုက်ခိုက်မှုကို ၊
ယင်းမာပင် ခရိုင် တပ်ရင်း ၃၅ တပ်ခွဲ ၂၊
ယင်းမာပင် ခရိုင် တပ်ရင်း ၁၇ ၊
ကနီ ၊
ယင်းမာပင် ၊
ငါန်းဇွန်တိုက်နယ် ၁ ပကဖ ၊
ကျားခင်စိန်တပ်ဖွဲ့ ၊
အားမာန်သစ် ငါန်းဇွန် ၊
ငါန်းဇွန် နှင့် ဧရာမမြွေပွေး ငါန်းဇွန် အဖွဲ့တို့ ပူးပေါင်းကာ တိုက်ခိုက် ခဲ့ခြင်းဖြစ်ကြောင်း သိရသည်။
အနေဖြင့် များ အဆက်မပြတ်လုပ်ဆောင်နိုင်ရန် အညာဝေဟင် စစ်ဆင် ကမ်ပိန်းကို ပြုလုပ်လျက်ရှိပြီး မိဘပြည်သူများအနေဖြင့် ၀န်းရံပေး ကြပါရန် မေတ္တာရပ်ခံထားသည်။