သတင်းဌာန၏ ဩဂုတ် ၉ ရက် ညနေပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ ဩဂုတ် ၉ ရက် ညနေပိုင်း တင်ဆက်ပေးမယ့် သတင်းတွေကတော့ နေပြည်တော်မှာ အကြမ်းဖက် စစ်တပ် ကိုယ်စားပြု ယာယီသမ္မတ အမည်ခံ မြင့်ဆွေ ရဲ့ မသာ အလောင်းကို အသုဘလှည့်လည်မယ့်အချိန် စစ်ကောင်စီလက်အောက်ခံ ဝန်ထမ်းတွေက အပြင်ထွက်ပြီး နှုတ်ဆက်တာတွေနဲ့ လိုက်ပါပို့ဆောင်တာတွေ လုပ်ရမယ်ဆိုပြီး စစ်ကောင်စီက ညွန်ကြားလာပြန်တယ်လို့ နေပြည်တော် ဝန်ထမ်းအသိုင်းအဝိုင်းက ရန်ကုန်ခေတ်သစ်ကို ပြောပါတယ်။
အကြမ်းဖက် မင်းအောင်လှိုင် အပါအဝင် စစ်ခေါင်းဆောင်တွေကို ဆဲဆိုမှုနဲ့ ထောင်ဒဏ် ၁၁ နှစ်ချမှတ်ခံလိုက်ရတဲ့ စစ်တပ်ထောက်ခံသူ ဇော်ဘုန်းဟိန်း ဟာ မန္တလေးအိုးဘိုထောင်ပြောင်းရွှေ့ပြီး ပြစ်ဒဏ်ကျခံရမှာဖြစ်တယ်လို့ စစ်တပ်ထောက်ခံသူ အမျိုးသားရေးအသိုင်းအဝိုင်းက ပြောပါတယ်။
အကြမ်းဖက် စစ်ကောင်စီရဲ့ နိုင်ငံရေး လှည့်စားမှုဖြစ်တဲ့ အတုအယောင် ဟန်ပြရွေးကောက်ပွဲကို တော်လှန်ရေးအင်အားစုတွေအနေနဲ့ ကန့်ကွက်တားဆီးရမယ့်အပြင် အကြမ်းဖက် မင်းအောင်လှိုင် အဖွဲ့ကို အမြစ်ဖြုတ်နှိမ်နင်းရမယ်လို့ ကရင်နီအမျိုးသားတိုးတက်ရေးပါတီ က ထုတ်ပြန်ပြောဆိုထားတဲ့ သတင်းအပါအဝင် နောက်ဆုံးရသတင်းတွေကို တင်ဆက်ပေးပါမယ်။