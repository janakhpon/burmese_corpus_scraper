ထိုင်း မြန်မာနယ်စပ်အနီး ရောက်ရှိလာသော မြန်မာစစ်ကောင်စီ၏ တိုက်လေယာဉ်ကို ကြားဖြတ်ရန် တိုက်လေယာဉ် ၂ စီး ထိုင်းလေတပ်က အရေးပေါ် စေလွှတ် စစ်တပ်စစ်ကြောင်းတစ်ခုလုံး ချေမှုန်းခံရ၍ စစ်ကောင်စီက လေကြောင်းတိုက်ခိုက် ရန်ကုန်၊
မေ ၂၈ ထိုင်း မြန်မာနယ်စပ်အနီး ရောက်ရှိလာသော မြန်မာစစ်ကောင်စီ၏ တိုက်လေယာဉ်ကို ကြားဖြတ်ရန် တိုက်လေယာဉ် ၂ စီး ထိုင်းလေတပ်က အရေးပေါ် စေလွှတ်လိုက်ကြောင်း ထိုင်းတော်ဝင်လေတပ်က အရေးပေါ် သတင်းထုတ်ပြန်သည်။
ယနေ့ ထိုင်းစံတော်ချိန် မွန်းလွဲ ၁ နာရီ ၃ မိနစ်အချိန် မြန်မာစစ်ကောင်စီ၏ တိုက်လေယာဉ်သည် ထိုင်းဝေဟင်ပိုင်နက်သို့ ချည်းကပ်လာသဖြင့် ထိုင်းတော်ဝင်လေတပ်က တိုက်လေယာဉ် ၂ စီးကို အရေးပေါ် စေလွှတ်လိုက်ကြောင်း၊
မြန်မာစစ်ကောင်စီ၏ တိုက်လေယာဉ်ကို ကြားဖြတ် ဟန့်တားရန် စေလွှတ်လိုက်ခြင်းဖြစ်ကြောင်း သိရှိရသည်။
မြန်မာစစ်ကောင်စီ၏ အင်အား ၇၀ ကျော်ရှိသော စစ်တပ်စစ်ကြောင်းကို ပူး ပေါင်းမဟာမိတ်တပ်များက ချေမှုန်းလိုက်ပြီးနောက် မြန်မာစစ်တပ်က တိုက်လေယာဉ်များ စေလွှတ်လာခြင်းဖြစ်ကြောင်း၊
လက်ရှိတွင် ဗုံးကျဲမှုများ လုပ်ဆောင်သွားကြောင်း နယ်စပ်သတင်းရင်းမြစ်တချို့က ပြောဆိုသည်။
ထိုင်းဘက်ကတော့ ကြည်းတပ်နဲ့ လေတပ်ကို အသင့်ပြင်ထားတာတွေ့တယ်။
စစ်ကောင်စီ တိုက်လေယာဉ်ကတော့ ဗုံးကျဲသွားပြီ ဟု နယ်စပ်စစ်ရေးသတင်းရင်းမြစ်က ပြောဆိုသည်။
ပူးပေါင်းမဟာမိတ်တပ်များက ထိုင်း မြန်မာနယ်စပ်ရှိ စစ်ကောင်စီတပ်စခန်းများအားလုံးကို တစ်ပြိုင်နက်တည်း ထိုးစစ်ဆင်တိုက်ခိုက်လျက်ရှိကြောင်း သိရှိရသည်။