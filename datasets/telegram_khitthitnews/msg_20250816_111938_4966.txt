တံတားဦးမြို့နယ်မှ ငါန်းဇွန်မြို့နယ်ဘက်ကို ဖောကားဖြင့် ထွက်လာသော စစ်ကောင်စီ တပ်သားများကို မိုင်းဆွဲ တိုက်ခိုက်မှု စစ်တပ်ဘက်မှ ၄ ဦးသေဆုံး ရန်ကုန်၊
ဇွန် ၂၄ မန္တလေးတိုင်း၊
တံတားဦးမြို့နယ်မှ ငါန်းဇွန်မြို့နယ်ဘက်ကို ဖောကားဖြင့် ထွက်လာသော အကြမ်းဖက် စစ်ကောင်စီ တပ်သားများကို မိုင်းဆွဲ တိုက်ခိုက်ရာ စစ်တပ်ဘက်မှ ၄ ဦးသေဆုံးခဲ့ကြောင်း တပ်ဖွဲ့မှ တာဝန်ရှိသူ တစ်ဦးက ရန်ကုန်ခေတ်သစ် သတင်းဌာနထံသို့ ပြောဆိုသည်။
ဇွန်လ ၂၃ ရက်နေ့ မွန်းလွဲ ၁ နာရီ ၄၆ မိနစ်ခန့်တွင် တံတားဦးမြို့နယ် ဂွေးကုန်းဂိတ်မှ ငါန်းဇွန်မြို့နယ် မြို့သာစက်မှုဇုံကို ဖောကားအဖြူဖြင့် ထွက်ခွာလာသော အင်အား ၄၀ ခန့်ပါ အကြမ်းဖက် စစ်ကောင်စီ တပ်သားများကို တော်လှန်ရေး တပ်ဖွဲ့များက လမ်းပိုင်းတစ်နေရာတွင် ပဒေသာမိုင်း ၆ လုံးဖြင့် မိုင်းဆွဲ တိုက်ခိုက်ခဲ့ကြောင်း သိရသည်။
ယင်းမိုင်းဆွဲ တိုက်ခိုက်မှု အတွင်း အကြမ်းဖက် စစ်ကောင်စီ တပ်သား ၄ ဦး သေဆုံးပြီး ၁၉ ဦး ထိခိုက်ဒဏ်ရာရရှိကာ ၂ ဦးမှ ဒဏ်ရာ အခြေအနေ ပြင်းထန်ကြောင်း၊
မိုင်းဆွဲ တိုက်ခိုက်မှုဖြစ်ပွားပြီးနောက် စစ်သားမသာ အလောင်းများနှင့် ဒဏ်ရာရသူများကို မြို့သာတိုက်နယ် ဆေးရုံသို့ ပို့ဆောင်ခဲ့ကြောင်း သိရှိရသည်။
စစ်ခွေး ထပ်တိုးသေတာတော့ သတင်းမကြားသေးပါဘူး။
နေရာတွင် ၄ ကောင်သေတာပါ။
သေဆုံး ၄ ကောင် ဒဏ်ရာရ ၁၉ ကောင် အပြင်းထန်ဒဏ်ရာရ ၂ ကောင်ပါ။
ခွေးတွေဘက်က ပြန်လည်ပစ်ခတ်မှုရှိပါတယ်။
ကားပေါ်ကနေ ရမ်းသမ်း ပစ်ခတ်မှုရှိပါတယ်။
တံတားဦး မြင်းခြံ ငါန်းဇွန် ဆီမီးခုံ မြို့သာ ဝက်လူး လမ်းပိုင်းကို ည ၈ နာရီ နံနက် ၅ နာရီအတွင်း သွားလာခြင်းမပြုရန်မေတ္တာရပ်ခံချင်ပါတယ် ဟု မှ တာဝန်ရှိသူတစ်ဦးကပြောဆိုသည်။
အဆိုပါ တိုက်ခိုက်မှုကို မြင်းခြံခရိုင် အမှတ် ၆ တပ်ရင်းတပ်ခွဲ ၃ ၊
မြင်းခြံခရိုင် အမှတ် ၆ တပ်ရင်းတပ်ခွဲ ၂ နှင့် အဖွဲ့တို့မှ ပူးပေါင်း လုပ်ဆောင်ခဲ့ကြောင်း သိရသည်။