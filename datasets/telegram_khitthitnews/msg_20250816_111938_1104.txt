သတင်းဌာန၏ ဩဂုတ် ၆ ရက် နေ့လယ်ပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ ဩဂုတ် ၆ ရက် နေ့လယ်ပိုင်း တင်ဆက်ပေးမယ့် သတင်းတွေကတော့ ထိုင်း မြန်မာနယ်စပ်ကနေ ဝင်လာတဲ့ ကုန်ကားတွေကို မဖမ်းဘဲ လာဘ်ငွေယူ လွှတ်ပေးတာကြောင့် အရှေ့တောင်တိုင်းစစ်ဌာနချုပ် ဒုတိုင်းမှူး ဗိုလ်မှူးကြီး ဗညားဝင်း၊
အကောက်ခွန်ညွှန်ကြားရေးမှူး စိုးညွန့်အောင် အပါအဝင် ဌာနဆိုင်ရာ အရာရှိ ၁၅ ဦးတို့ကို ဒုစစ်ခေါင်းဆောင် စိုးဝင်းအမိန့်နဲ့ ဖမ်းဆီးစစ်ဆေးနေတယ်လို့ ရတခ စစ်ရေးသတင်းရင်းမြစ်က ပြောပါတယ်။
တနင်္သာရီတိုင်း၊
ထားဝယ်ခရိုင်၊
ရေဖြူမြို့နယ် ၊
ကလိန်အောင်မြို့ အရှေ့ဘက်ခြမ်း ထိုင်း မြန်မာ နယ်စပ်မှာရှိတဲ့ နတ်အိမ်တောင် စခန်းကို စစ်ကူလာတဲ့ စစ်တပ်စစ်ကြောင်းကို တိုက်ခိုက်ရာမှာ စစ်တပ်ဘက်က ၄ ဦးသေဆုံးပြီး လက်နက်ခဲယမ်းတချို့ သိမ်းဆည်း ရရှိတယ်လို့ ပြည်သူ့ကာကွယ်ရေးတပ်မတော်၊
နည်းဗျူဟာ ၃၃ ၊
အထူးတိုင်းစစ်ဌာနက သတင်းထုတ်ပြန် ထားပါတယ်။
ကချင်ပြည်နယ်၊
ဖားကန့်မှာ စစ်တပ်က လက်နက်ကြီးနဲ့ ပစ်ခတ်တာကြောင့် ပြည်သူ ၃ ဦးသေဆုံးပြီး ၁၀ ဦးကျော်ဒဏ်ရာရရှိတယ်လို့ ဒေသပြည်သူတွေက ရန်ကုန်ခေတ်သစ်ကို ပြောပါတယ်။
စစ်ကိုင်းတိုင်း၊
ဝက်လက်မြို့နယ်၊
ငါးရယ်ရွာကို စစ်ကြောင်းထိုးလာတဲ့ အကြမ်းဖက် စစ်တပ်က တော်လှန်ရေး ရဲဘော် ၁ ဦး အပါအဝင် ပြည်သူ ၆ ဦးကို ဖမ်းဆီး ပစ်သတ်ပြီး ပြည်သူ ၄၀ ကျော်ကိုလည်း ဖမ်းဆီးထားတဲ့ သတင်းအပါအဝင် နေ့လယ်ခင်းသတင်းတွေကို တင်ဆက်ပေးပါမယ်။