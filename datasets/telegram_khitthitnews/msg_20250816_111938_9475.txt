ကြောင့်မို့လို့သာ အမှန်ကို ဘူးကန်ပြီးတော့ မဟုတ်ပါဘူးလို့ ငြင်းနေတာ။
အဲဒီငြင်းနေတဲ့ လူတွေကို ပြောချင်တယ်။
ဒီပဲယင်း စာသင်ကျောင်း လေကြောင်းတိုက်ခိုက်ခံရတာက အနေအထား ၊
ပတ်ဝန်း ကျင်ကို ကျွမ်း ကျင်သူ သုံးသပ်လို့ရတယ်။
ပစ္စည်းသက်သေ၊
လူသက်သေ များစွာရှိတယ်။
မေးလိုက်ချင်တယ်။
ကျမတို့ အညာက လူတွေက ကိုယ့်သားသမီးကိုယ် စတေးပြီးတော့ လိမ်ညာလောက်အောင် အောက်တန်းဘယ်သူမှ မကျဘူး။
အဲဒီအမှန်တရား မဟုတ်တာတွေ ပြောနေတဲ့ လူတွေ ကျွန်မကို မျက်လုံးချင်းတည့်တည့်ဆိုင်ပြီး ကြည့်စမ်းပါ။
မင်းတို့ လိပ်ပြာလုံရဲ့လား။
လိမ်ရ ညာရတာတွေအတွက် မင်းတို့အခွင့်အရေးတွေ ဘယ်လောက်တောင် ရသလဲ ကျွန်မက မေးခွန်းထုတ်ချင်တယ်ရှင့်။
နောက်တစ်ခုကကျတော့ လေကြောင်းတိုက်ခိုက်မှုလုပ်တဲ့အခါမှာ ဒီလို စာသင်ကျောင်း၊
ဘုန်းကြီး ကျောင်းတွေ၊
ဆေးရုံ ဆေးခန်းတွေ ဒါတွေကို ဦးတည်ပြီးတော့ စစ်ကောင်စီက လေကြောင်းတိုက်ခိုက်မှုလုပ်လာတာ ပိုပြီးတော့ များလာတာတွေ့တယ်။
ဘာကြောင့် သူတို့ ဒီနေရာတွေကို ဦးတည်ပြီး တိုက်ခိုက်တာလဲ။
ဥပမာ သူတို့ဘက်ကတော့ ပြောတာကတော့ ဒါ တွေက တပ်စွဲလို့ ၊
ဒါမှမဟုတ်လို့ရှိရင်လည်း နဲ့ ဆက်နွှယ်လို့ ဆက်သွယ်တဲ့ လူတွေက အဲဒီမှာ ရှိနေလို့ စသဖြင့် သူတို့ဘက်ကတော့ အဲဒီလို ပြောတာပေါ့။
အဲဒီတော့ ဆရာမတို့ လက်ရှိ မြေပြင်မှာ ရှိနေတဲ့ တော်လှန်ရေးသမားတွေ အနေနဲ့ကျတော့ စစ်ကောင်စီရဲ့ ဒီလိုမျိုး စာသင်ကျောင်းတွေ၊
ဘုန်းကြီးကျောင်းတွေ၊
ဆေးရုံဆေးခန်းတွေကို အဓိက ဦးတည်တိုက်ခိုက်မှုရဲ့ အဓိက ရည်ရွယ်ချက်က ဘာလို့ သုံးသပ်လို့ရလဲ ဆရာမ။
အဓိက ဦးတည်ချက်ကတော့ အကြောက်တရားကို ရိုက်သွင်းတာ။
ပြည်သူတွေနဲ့ တော်လှန်ရေးလုပ်နေတဲ့ လူတွေနဲ့ ကြားထဲမှာ အမုန်းဖြစ်အောင် သူတို့က ကြားကနေ လုပ်ပေးတာ။
ဒါဖြစ်လို့ ဒါလုပ်တယ်။
ဒါတွေကို လက်မခံနဲ့ဆိုတဲ့ အကြောက်တရားကို ရိုက်သွင်းတာ။
နောက်တစ်ခုက ကျွန်မတို့ဘက်က လူတွေ ပညာတတ်သွားမှာ၊
ထူးချွန်သွားမှာ ၊
ထက်မြက်သွားမှာ သူတို့က တအားကြောက်တယ်။
ပညာမတတ် အသိဉာဏ်ကင်းမဲ့တဲ့ လူတွေ များလေလေ သူတို့ အုပ်ချုပ်ရ လွယ်လေလေ။
အဲဒီအတွက်ကြောင့်မို့လို့ ပညာသင်ကြားရေးကို အကြီး အကျယ်အနှောင့်အယှက်ပေးတာ။
သူတို့ပြောသလို ဒီနေရာမှာ ဟိုဟာတွေ ရှိတယ် ဒါတွေ ရှိတယ်၊
ဟိုဟာတွေ လုပ်တယ်၊
ဒါတွေ လုပ်တယ်ဆိုခဲ့ရင် အခုကွယ်လွန်တဲ့ စာရင်းကို ကြည့်။
ဘယ်သူတွေပဲ ကွယ်လွန်တာလဲ၊
တကယ်တမ်း သူတို့ ပြောသလိုသာ အဲဒါတွေရှိတယ်ဆိုရင် သေချာပေါက် ကွယ်လွန်တဲ့ ထိခိုက်တဲ့ စာရင်းထဲမှာ ပါလာမှာလေ။
အခုကွယ်လွန်ထိခိုက်တဲ့ စာရင်းထဲမှာ အသက် ၁၈ နှစ်အထက်ဆိုတာ ၄ ယောက်လား ပါတယ်။
အဲဒီ ၄ ယောက် စလုံးကလည်း သင်ကြားရေးမှာ ဝင်လုပ်နေတဲ့ ဆရာ ၊
ဆရာမတွေပဲ။
၂ ယောက်က ကွယ်လွန်သွားပြီ။
သူတို့ပြောသလို ဟိုဟာတွေ ရှိလို့၊
ဒါတွေ ရှိလို့ဆိုတာက သူတို့ရဲ့ အပြစ်ကို ကာချင်လို့ ပြောတဲ့အကြောင်း ပြချက်သက်သက်ပဲလို့ ကျွန်မကတော့ ယူဆချင်တယ်။
ဓာတ်ပုံတွေထဲမှာ ယူနီဖောင်းတွေနဲ့ ပါတယ်။
ပါမှာပဲ။
ဘာလို့ ပါမှာလဲဆိုတော့ ဒီလိုဖြစ်သွားတဲ့အချိန်မှာ အဲဒီရွာထဲမှာရှိတဲ့ မိဘတွေက ဘာမှ မလုပ်နိုင်ဘူး။
သွေးရူး သွေးတန်းနဲ့ သူ့ကလေး ကိုယ့်ကလေးရှာကြ၊
ဗြောင်းတွေ သတ် ။
ပြောပြတယ် ဘေးက မြင်ရတဲ့ လူက အစ်မကြီး တစ်ယောက် ပြေးလာတယ်။
ကျောင်းဝန်းအဝင်မှာ လှေကားထစ်ပေါ်မှာ သူ့ရဲ့ သမီးရဲ့ ခန္ဓာကိုယ်ကို သူမြင်လိုက်ရတယ်။
မြင်တဲ့အချိန်မှာ အမလေးတော့ ပြောခဲ့ပြီးတော့ ခုန်ပေါက်ပြီးတော့ သူက ပတ်ပြေးနေတာ။
ဘာမှလည်း သူ မလုပ်နိုင်ဘူး။
နောက်အဘွားတစ်ယောက်ကလည်း ပြောတယ်။
တိုင်လေးကို မှီပြီးတော့မှ လက်ကလည်း ဒီလိုကြီး တန်းလန်းကြီး ကျနေပြီးသား အဲဒါကိုမှ အဘွား သမီးကို ကယ်ပါဦးဆိုတော့ သူက ကျွန်မ မကယ်နိုင်ခဲ့ဘူးတဲ့ အဲဒါကို ကျွန်မ စိတ်မချမ်းသာခဲ့ဘူး။
ဘာလို့လဲဆိုတော့ သူ့မြေး ၃ ယောက်က ကျောင်းထဲမှာ။
အဲဒီကျတော့ ဒီကလေးက သူ့မြေးမဟုတ်လို့ သူက ထားခဲ့ပြီးတော့မှ သူ့မြေးကို သူ ပြေးရှာလိုက်ရတယ်ပေါ့။
အဲဒီလိုမျိုး ကစဉ့်ကလျားဖြစ်နေတဲ့အချိန်မှာ စနစ်တကျလေ့ကျင့်ထားပြီးတော့မှ ဒီသွေးသံရဲရဲတွေကို ကိုင်တွယ်နိုင်တာက ဘယ်သူတွေပဲ ရှိလဲ။
သူတို့ပဲ အမြန်ဆုံးရောက်လာတယ်။
အမြန်ဆုံး ဆွဲထုတ်တဲ့အခါမှာ ခုံတွေကြားမှာ ကလေးတွေက ညှပ်တယ် အစိတ်အပိုင်းတွေလည်း ဖြစ်နေတာမို့လို့ အရင်ဆုံး ခုံတွေကို ဆွဲထုတ် ဆွဲထုတ်ပြီးမှ ဒီကလေးတွေကို ကယ်ဆယ်ရေးလုပ်ရတယ်ပေါ့။
လုပ်ရတဲ့အချိန်မှာ မိဘတွေကတော့ ကိုယ့်ရဲ့ သွေးသား ကိုယ့်ရင်သွေးရှိရာကိုပဲ ဦးတည်ပြီး လုပ်တဲ့အချိန်မှာ ဘာမှ မခွဲဘဲနဲ့ အရေးကြီးရင် ကြီးသလို လုပ်ပေးနိုင်တာ သူတို့တွေပဲ ရှိတော့ သူတို့က ရောက်လာကြတယ်။
ကူညီပေးကြတယ်။
ကားလိုသလား ၊
ဆေးလိုသလား ၊
သွေးလိုသလား၊
ရေသလိုသလား ၊
မုန့်လိုသလား အားလုံး သူတို့ကပဲ စီစဉ်ပေးကြတာ။
သွေးဆိုတော့လည်း သွေးအုပ်စု ခွဲပြီးသား။
အခြေခံလိုအပ်တဲ့ အသည်းရောင် အသားဝါတို့ တို့ စသဖြင့် စစ်ဆေးပြီးသားတွေက သူတို့ဆီမှာပဲ ရှိတာ။
အပြင်က သာမန်ပြည်သူကို ကျွန်မတို့ သွေးအလှူခံမယ်ဆိုရင် အဲဒါတွေ အားလုံးကို ပြန်စစ်ရမယ်။
အဲဒီတော့ ကျွန်မတို့က ဒီမှာ သွေးအုပ်စု ဘယ်လောက်လဲ၊
ဒီလိုမျိုး ရနေတဲ့လူတွေကို အကူအညီတောင်းပြီး ဆောင်ရွက်ကြတာ။
အဲဒါအတွက် ဒါကို