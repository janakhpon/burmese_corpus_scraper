ကရင်နီပြည်နယ် အတွင်းရှိ စစ်တပ် ရှေ့တန်းစခန်းများကို တပ်ဖွဲ့က ၂ လတာအတွင်း စနိုက်ပါဖြင့် သွားရောက် ပစ်ခတ်မှု စစ်ကောင်စီ တပ်သား ၁၉ ဦးသေဆုံး ရုပ် သံ ရန်ကုန်၊
ဇွန် ၄ ကရင်နီပြည်နယ်အတွင်းရှိ အကြမ်းဖက် စစ်တပ် ရှေ့တန်းစခန်းများကို တပ်ဖွဲ့က ၂ လတာအတွင်း စနိုက်ပါဖြင့် သွားရောက် ပစ်ခတ် တိုက်ခိုက်ရာ စစ်ကောင်စီ တပ်သား ၁၉ ဦးသေဆုံးခဲ့ကြောင်း အလယ်ပိုင်းတိုင်းအထူးစစ်ဆင်ရေးတပ်ဖွဲ့မှ တာဝန်ရှိသူ တစ်ဦးက ရန်ကုန်ခေတ်သစ် သတင်းဌာနထံသို့ပြောဆိုသည်။
၂၀၂၄ ခုနှစ် ဒီဇင်ဘာလ ၁၅ ရက်နေ့မှ ၂၀၂၅ ခုနှစ် ဖေဖော်ဝါရီလ ၂၅ ရက်နေ့ထိ အလယ်ပိုင်းတိုင်း အထူးစစ်ဆင်ရေးတပ်ဖွဲ့က ကရင်နီပြည်နယ်အတွင်းရှိ အကြမ်းဖက် စစ်တပ် စခန်းများကို စနိုက်ပါဖြင့် သွားရောက် ပစ်ခတ် တိုက်ခိုက်ခဲ့ကြောင်း သိရသည်။
ယင်းတိုက်ခိုက်မှု အတွင်း အကြမ်းဖက် စစ်ကောင်စီ တပ်သား ၁၉ ဦးသေဆုံးခဲ့ပြီး တော်လှန်ရေး တပ်ဖွဲ့ဝင်များ အထိအခိုက်မရှိ ပြန်လည် ဆုတ်ခွာနိုင်ခဲ့ကြောင်း သိရှိရသည်။
အကြမ်းဖက် စစ်တပ်နဲ့ တော်လှန်ရေး မဟာမိတ်တပ်ဖွဲ့တွေ ဆိုင်ထားသော ရှေ့တန်း စစ်မြေပြင် စခန်းတွေကို ကျနော်တို့ အလယ်ပိုင်းတိုင်း အထူးစစ်ဆင်ရေးတပ်ဖွဲ့ရဲ့ စနိုက်ပါ ရဲဘော်တွေက အနီးနားထိ သွားရောက် ချေမှုန်း တိုက်ခိုက်ခဲ့တာပါ။
၂ လတာ အတွင်း စနိုက်ပါ ရဲဘော်တွေရဲ့ ပစ်ခတ်မှုကြောင့် ၁၉ ဦးသေဆုံးတယ် ဟု အလယ်ပိုင်းတိုင်း အထူးစစ်ဆင်ရေးတပ်ဖွဲ့မှ တာဝန်ရှိသူ တစ်ဦးက ပြောဆိုသည်။