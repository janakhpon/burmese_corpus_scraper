သတင်းဌာန၏ ဇူလိုင် ၂ ရက် မနက်ပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ ဇူလိုင် ၂ ရက် မနက်ပိုင်း တင်ဆက်ပေးမယ့် သတင်းတွေကတော့ အကြမ်းဖက်စစ်ကောင်စီရဲ့ မတရားဖမ်းဆီးချုပ်နှောင်မှုအတွင်း လုံလောက်တဲ့ ဆေးဝါးကုသမှု မရရှိတဲ့အတွက် ဒေါ်အောင်ဆန်းစုကြည်နဲ့ သမ္မတဦးဝင်းမြင့်တို့ရဲ့ အသက်အန္တရာယ်ကို အမျိုးသားညီညွတ်ရေးအစိုးရ က စိုး ရိမ်ကြောင်း ဝန်ကြီးချုပ်ရုံးပြောရေးဆိုခွင့်ရှိသူ ဦးနေဘုန်းလတ်က ပြောပါတယ်။
မန္တလေးမြို့ အိုးဘိုထောင်ကို ထောင်ပြောင်းရောက်ရှိလာတဲ့ မုံရွာသပိတ်ခေါင်းဆောင် ကိုဝေမိုးနိုင်ကို ထောင်ဝန်ထမ်းတွေက သံတုတ်နဲ့ ရိုက်နှက်မှုကြောင့် သတိလစ်မေ့မျောသွားခဲ့ပေမယ့် ဆေးဝါးကုသပေး တာမျိုးမရှိဘဲ တိုက်ပိတ်ထားတယ်လို့ မြန်မာနိုင်ငံလုံးဆိုင်ရာနိုင်ငံရေးအကျဉ်းသားများကွန်ရက် မှ ဗဟိုဦးဆောင်ကော်မတီဝင် ကိုသိုက်ထွန်းဦးက ရန်ကုန်ခတ်သစ်ကို ပြောပါတယ်။
မြန်မာနိုင်ငံက အရှေ့တောင်အာရှဒေသမှာ လူကုန်ကူးခြင်းနဲ့ဆက်နွယ်နေတဲ့ အွန်လိုင်းလိမ်လည်မှုတွေ နယ်စပ်ဖြတ်ကျော်မှုခင်းတွေ ဖြစ်ပွားရာဒေသတစ်ခုဖြစ်လာနေတယ်လို့ ကုလသမဂ္ဂဆိုင်ရာ မြန်မာ အမြဲတမ်းကိုယ်စားလှယ် သံအမတ်ကြီးဦးကျော်မိုးထွန်းက ကုလအစည်းအဝေးတစ်ခုမှာ ပြောဆို လိုက်တဲ့ သတင်းအပါအဝင် မနက်ခင်းသတင်းတွေကို တင်ဆက်ပေးပါမယ်။