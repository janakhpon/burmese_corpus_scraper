မုံရွာမြို့ နမခ မှ ထွက်လာသော စစ်ယာဉ်တန်းနှင့် စစ်ကြောင်းကို တိုက်ခိုက်မှု စစ်သားများ သေဆုံးမှုများပြားပြီး ၁ ဦး အရှင်ဖမ်းမိ၊
စစ်တပ်၏ ၁၂ ဘီးကား ၁ စီးကိုလည်း သိမ်းဆည်းရရှိ ရန်ကုန်၊
ဩဂုတ် ၁၅ စစ်ကိုင်းတိုင်း၊
မုံရွာမြို့ အနောက်မြောက်တိုင်းစစ်ဌာနချုပ်မှ ထွက်လာသော စစ်ယာဉ်တန်းနှင့် စစ်ကြောင်းကို ကြားဖြတ် တိုက်ခိုက်ရာ အကြမ်းဖက် စစ်တပ်ဘက်မှ ၄၀ ဦးထက်မနည်း သေဆုံးပြီး စစ်သား ၁ ဦးကို အရှင်ဖမ်းမိကာ ၁၂ ဘီးကား ၁ စီးကိုလည်း သိမ်းဆည်းရရှိခဲ့ကြောင်း ဘုတလင်မြို့နယ် တပ်ပေါင်းစုစစ်ကြောင်းမှ တာဝန်ရှိသူ တစ်ဦးက ရန်ကုန်ခေတ်သစ် သတင်းဌာနထံသို့ ပြောဆိုသည်။
ဩဂုတ်လ ၁၀ ရက်နေ့တွင် မုံရွာမြို့ အနောက်မြောက်တိုင်းစစ်ဌာနချုပ်မှ ထွက်လာသော စစ်ယာဉ်တန်း နှင့် ခြေလျင် စစ်ကြောင်းကို မုံရွာခရိုင် ခရိုင်ကွပ်ကဲရေးမှူး ၏ ကွပ်ကဲမှုဖြင့် တော်လှန်ရေး တပ်ဖွဲ့များက ကြားဖြတ် တိုက်ခိုက်ခဲ့ကြောင်း သိရသည်။
ထို တိုက်ခိုက်မှု အတွင်း အကြမ်းဖက် စစ်တပ်ဘက်မှ ၄၀ ဦးကျော်သေဆုံးကာ စစ်သား ၁ ဦးကိုလည်း သေနတ် ၁ လက်၊
ကျဉ်ဘောက် ၄ ဘောက်၊
၅ ၅၆ကျဉ် ၈၂ တောင့် နှင့် အတူ အရှင်ဖမ်းမိခဲ့ပြီး ၁၂ ဘီး ကား ၁ စီးနှင့် ဆိုင်ကယ် ၁ စီးတို့ကိုလည်း သိမ်းဆည်းရရှိခဲ့ကြောင်း သိရှိရသည်။
နမခ ကနေ စစ်ကြောင်းထိုးလာတဲ့ ကားတန်းနဲ့ ခြေလျင် စစ်ကြောင်းကို ကြားဖြတ်တိုက်တာပေါ့။
တိုက်ပွဲမှာတော့ စစ်ခွေး ၄၀ ကျော် သေဆုံးပါတယ်။
စစ်ခွေး ၁ ကောင်လည်း အရှင် ဖမ်းမိတယ်။
လက်နက် ၁ လက်နဲ့ ခဲယမ်းတွေ သိမ်းဆည်းရရှိခဲ့တယ်။
၁၂ ဘီးကားနဲ့ ဆိုင်ကယ် ၁ စီးလည်း သိမ်းဆည်းနိုင်ခဲ့တယ် ဟု ဘုတလင်မြို့နယ် တပ်ပေါင်းစုစစ်ကြောင်းမှ တာဝန်ရှိသူ တစ်ဦးက ပြောဆိုသည်။
အဆိုပါ တိုက်ခိုက်မှုကို ဘုတလင်မြို့နယ် တပ်ပေါင်းစုစစ်ကြောင်း နှင့်အတူ အရာတော်မြို့နယ် ပကဖ အဖွဲ့ ၊
အရာတော် တိုက်နယ် ၉ ၁၀ ၁၁ အဖွဲ့များ၊
မုံရွာခရိုင် ဗျူဟာ ၆၆ ၊
တပ်ဖွဲ့ ၊
ဒီပဲယင်းမြို့နယ်အခြေစိုက် ဂဠုန် တပ်ဖွဲ့နှင့် မုံရွာ မြိုနယ် ပကဖ အဖွဲ့ တို့က ပူးပေါင်း လုပ်ဆောင်ခဲ့ကြောင်း သိရသည်။