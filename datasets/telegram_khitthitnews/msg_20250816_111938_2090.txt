ရေစကြိုအခြေစိုက် ခလရ ၂၅၆ တပ်ရင်းတွင် လက်နက်ကြီး ပစ်ခတ်စဉ် ဟောင်ဝှစ်ဇာအမြောက် ပြောင်းကွဲမှုကြောင့် စစ်သား ၄ ဦးသေဆုံး ရန်ကုန်၊
ဇူလိုင် ၂၇ မကွေးတိုင်း၊
ရေစကြိုမြို့အခြေစိုက် ခလရ ၂၅၆ တပ်ရင်းအတွင်းမှ ပြည်သူလူထုကို ပစ်မှတ်ထား တိုက်ခိုက်သည့် ဟောင်ဝှစ်ဇာလက်နက်ကြီး ပြောင်းကွဲကာ စစ်သား ၄ ဦးသေဆုံးခဲ့ကြောင်း ရေစကြို မြို့နယ် ပြည်သူ့ကာကွယ်ရေးအဖွဲ့ ရေစကြို ပကဖမှ တာဝန်ရှိသူတစ်ဦးက ရန်ကုန်ခေတ်သစ် သတင်းဌာနထံသို့ ပြောကြားသည်။
ယမန်နေ့ ဇူလိုင်လ ၂၆ ရက် ညနေ ၃ နာရီ ၃၀ မိနစ်ခန့်က ရေစကြိုမြို့အခြေစိုက် ခလရ ၂၅၆ တပ်ရင်းအတွင်း မှ ဟောင်ဝှစ်ဇာ လက်နက်ကြီးဖြင့် ပြည်သူလူထုနေထိုင်ရာ ပိတောက်ပုံကျေးရွာ အတွင်းသို့ ၄ လုံး ပစ်ခတ်ခဲ့ကြောင်း၊
ထိုသို့ ပစ်ခတ်သည့် လက်နက်ကြီး ၄ လုံးအနက် ၂ လုံးမှာ ကျေးရွာအတွင်း ကျ ရောက်ပေါက်ကွဲပြီး ပြည်သူ ၂ ဦး ထိခိုက်ဒဏ်ရာရရှိကာ ၁ ဦးမှာ အပြင်း အထန်ဒဏ်ရာရရှိပြီး စိုးရိမ်ရကြောင်း၊
ထို့အပြင် နွားနှစ်ကောင်လည်း သေဆုံးကာ ပြည်သူ့နေအိမ် များလည်း ထိခိုက်ပျက်စီးခဲ့ကြောင်း သိရသည်။
ထိုသို့ ပြည်သူလူထုနေထိုင်ရာ ကျေးရွာအတွင်းသို့ ပစ်မှတ်ထားကာ တိုက်ခိုက်နေသည့် ခလရ ၂၅၆ တပ်မှ ဟောင်ဝှစ်စာ အမြောက် လက်နက်ကြီးမှာ ထပ်မံ ပစ်ခတ်စဉ် ပြောင်းထိပ်ကွဲသွားပြီး ပစ်ခတ်တိုက်ခိုက်သည့် စစ်သား ၄ ဦးလည်း သေဆုံးခဲ့ကြောင်း သိရသည်။
မနေ့က ညနေ ၃ နာရီခွဲလောက် အားလုံးပေါင်း ၄ လုံးပစ်တာ၊
၂ လုံးက ရွာထဲတည့်တည့်ကျတာ၊
၂ ဦး ထိခိုက်ဒဏ်ရာရတယ်၊
အဲဒီထဲမှာ တစ်ဦးကတော့ ဒဏ်ရာပြင်းထန်တယ်၊
အသက်အန္တရာယ် စိုးရိမ် ရတယ်လို့ သိရတယ်၊
နေအိမ် ပျက်စီးတာတွေလည်း ရှိမယ်၊
မီးလောင်တဲ့အနေအထားမဟုတ်ပေ မယ့် ပျက်စီးတာတွေတော့ရှိတယ်။
မနေ့က ပစ်ခတ်ရင်း နောက်ဆုံး အလုံးမှာ ပြောင်း ကွဲပြီး စစ်ခွေး ၄ ဦး သေတယ်၊
ပစ်ခတ်ရင်း ဟောင်ဝှစ်ဇာပြောင်းထိပ်ကွဲတာ၊
မီးခိုးလုံးတွေလည်းမြင်ရတယ်၊
တိုက်ပွဲမရှိဘဲနဲ့ ရမ်းပစ်နေတာ၊
ဟု ရေစကြို မြို့နယ် ပြည်သူ့ကာကွယ်ရေးအဖွဲ့ ရေစကြို ပကဖမှ တာဝန်ရှိသူတစ်ဦးက ရန်ကုန်ခေတ်သစ် သတင်းဌာနထံသို့ ပြောကြားသည်။
အကြမ်းဖက်စစ်ကောင်စီတပ်က ပြည်သူလူထုကို ပစ်မှတ်ထားကာ လေကြောင်း၊
လက်နက်ကြီး များဖြင့် အချိန်မရွေး ပစ်ခတ်တိုက်ခိုက်လျက်ရှိသောကြောင့် အိမ်တိုင်း၊
အိမ်တိုင်း ဗုံးခိုကျင်းများ ခိုင်ခိုင်မာမာ တူးထားကြရန်နှင့်လေကြောင်းရန်ကာကွယ်ရေးဆိုင်ရာ နည်းလမ်းများကိုလည်း လိုက်နာကျင့်သုံးကြပါရန် တော်လှန်ရေးအဖွဲ့အစည်းများက တိုက်တွန်းထားသည်။
ဓာတ်ပုံ အကြမ်းဖက်စစ်တပ်မှ သေဆုံးသော စစ်သား ၁ ဦးအတွက် ပြင်ဆင်ထားသည့် နာရေးမြင်ကွင်း။
ပုံအဟောင်းဖြစ်ပါသည်။