ပုလဲမြို့နယ်တွင် က ပစ်ချလိုက်သော တိုက်လေယာဉ်မှ လေယာဉ်မှူးသေဆုံးကြောင်း အတည်ပြုလိုက်ပြီး လေယာဉ်ပျက်ကျသည့်နေရာမှ ရုပ်အလောင်း ၄ ခုရရှိ ရန်ကုန်၊
ဇွန် ၁၁ စစ်ကိုင်းတိုင်း၊
ပုလဲမြို့နယ်တွင် ပြည်သူ့လွတ်မြောက်ရေးတပ်မတော် က ပစ်ချလိုက်သော တိုက်လေယာဉ်မှ လေယာဉ်မှူးသေဆုံးကြောင်း အတည် ပြုလိုက်ပြီး လေယာဉ်ပျက်သည့်နေရာမှ ရုပ်အလောင်း ၄ ခု ရရှိထားကြောင်း ပြည်သူ့လွတ်မြောက်ရေးတပ်မတော် မှ သတင်းနှင့်ပြန် ကြားရေး တာဝန် ရှိသူ ရဲဘော် နီနီကျော်က ပြောဆိုသည်။
ယမန်နေ့ ဇွန်လ ၁၀ ရက်နေ့ မွန်းလွဲ ၁၂ နာရီ ၁၅ မိနစ်အချိန် စစ်ကိုင်းတိုင်း၊
ပုလဲမြို့နယ်၊
ကန့်ဒေါင့်စခန်းသိမ်း တိုက်ပွဲအတွင်း ပြည်သူ့လွတ်မြောက်ရေးတပ်မတော် က တိုက်လေယာဉ်ကို ပစ်ချနိုင်ခဲ့ကြောင်း၊
ယင်းလေယာဉ်မှာ စပါးစေ့ကျေးရွာအတွင်းသို့ ပျက်ကျသွားခဲ့ပြီး တိုက်လေယာဉ်မှူး ၁ ဦး သေဆုံးသည်ကို အတည်ပြုထားနိုင်ကြောင်း သိရှိရသည်။
တိုက်လေယာဉ်ပျက်ကျရာ နေရာရှိ အိမ်တစ်လုံးထဲတွင် ရုပ်အလောင်း ၃ လောင်း နှင့် ခြံ၀န်းထဲတွင် ရုပ်အ လောင်း ၁ လောင်း၊
စုစုပေါင်း ရုပ်အလောင်း ၄ ခု တွေ့ရှိရပြီး အချို့ရုပ်အလောင်းများမှာ လုံး၀မီးကျွမ်းထားပြီး အချို့မှာ မီးဆက်မလောင်ဘဲ ရှိနေကြောင်း၊
ရုပ်အ လောင်းများမှာ မီးကျွမ်းထားကြောင်း သိရှိရသည်။
အလောင်း ၄ လောင်းတော့တွေ့တယ်။
အကုန်လုံးက မီးလောင်ကျွမ်းပျက်စီးနေတဲ့အတွက်ကြောင့် လေယာဉ်မှူးအလောင်းလား၊
လေယာဉ်ပျက်ကျတဲ့ အရပ် သားနေအိမ်ပေါ်က ပြည်သူရဲ့ အလောင်း လားတော့ ခွဲခြားလို့မရသေးဘူး။
အလောင်း ၄ လောင်းတွေ့တာတော့ အတည်ပြုလို့ရပါတယ် ဟု ပြည်သူ့လွတ်မြောက်ရေးတပ်မတော် မှ သတင်းနှင့်ပြန်ကြားရေး တာဝန်ရှိသူ ရဲဘော် နီနီကျော်က ရန်ကုန်ခေတ်သစ်သတင်းဌာနထံသို့ ပြောကြားသည်။
ပျက်ကျမီးလောင်ကျွမ်းသွားသည့် တိုက်လေယာဉ် အမျိုးအစားကိုလည်း အတည် ပြုနိုင်ရန် က ဆက်လက်ကြိုးစားနေဆဲဖြစ်ပြီး ပုလဲမြို့နယ်၊
ကန်ဒေါင့်ရွာရှိ စစ်ကောင်စီတပ်စခန်းကို ဆက်လက် ၍ ထိုးစစ်ဆင်တိုက်ခိုက်လျက်ရှိကြောင်း သိရှိရသည်။