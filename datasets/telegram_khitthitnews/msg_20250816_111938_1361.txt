ချင်းတွင်းမြစ်ကြောင်းအတိုင်း ဆန်တက်လာသော စစ်သင်္ဘောအုပ်စုက လက်နက်ကြီးများ၊
စက်တပ်လေထီးများဖြင့် ပစ်ခတ်မှုကြောင့် ဆားလင်းကြီးမြို့နယ်၊
ရွာပေါင်း ၂၀ ကျော်မှ သောင်းနှင့်ချီသော ပြည်သူများ ထွက်ပြေးနေရ ရန်ကုန်၊
ဩဂုတ် ၄ စစ်ကိုင်းတိုင်း၊
ဆားလင်းကြီးမြို့နယ်တွင် ချင်းတွင်းမြစ်ကြောင်းအတိုင်း ဆန်တက်လာသော စစ်သင်္ဘောအုပ်စုက လက်နက်ကြီး၊
စက်တပ်လေထီးများဖြင့် ကျေးရွာများကို တိုက်ခိုက်နေ၍ ရွာပေါင်း ၂၀ ကျော်မှ သောင်းနှင့်ချီသော ပြည်သူများ ထွက်ပြေးနေရကြောင်း ဒေသပြည်သူများက ရန်ကုန်ခေတ်သစ်သတင်းဌာနထံသို့ပြောဆိုသည်။
ဩဂုတ်လ ၃ ရက်နေ့ နံနက် ၁၁ နာရီ ၃၀ မိနစ်ခန့်အချိန်မှ စတင်ပြီး ချင်းတွင်းမြစ်ကြောင်း အတိုင်း ဆန်တက်လာသော စစ် သင်္ဘော အုပ်စုက မြစ်ကမ်းတစ်လျောက်ရှိ ကျေးရွာများကို လက်နက်ကြီးများဖြင့် ပစ်ခတ်ပြီး စက်တပ်လေထီးများဖြင့် ဗုံးကျဲ တိုက်ခိုက်ခဲ့ခြင်းဖြစ်ကြောင်း ၊
အကြမ်းဖက် စစ်တပ်က ကျေးရွာများကို ဆက်တိုက် ပစ်ခတ်တိုက်ခိုက်ခဲ့သောကြောင့် ကျေးရွာ ၂၀ ကျော်မှ သောင်းနှင့်ချီသောပြည်သူများသည် ဘေးလွတ်ရာကို ထွက်ပြေးတိမ်ရှောင်နေရကြောင်း သိရှိရသည်။
လက်နက်ကြီးတွေ အဆောက်အုံတွေပေါ်တော့ကျတယ်။
လူထိခိုက်မှုမရှိဘူးလို့ပဲသိရသေးတာ။
အသေးစိတ်က မသိရဘူး။
လက်နက်ကြီးကတော့၅ ကြိမ် လောက်ရှိမယ်။
ပါရာမော်တာကတော့ ၃ ကြိမ် ကျဲတယ်။
ခံကုန်း ခ ရွှေကုန်းရွာ စာသင်ကျောင်းပေါ် လက်နက်ကြီးကျတယ်။
ကျောင်းပိတ်ထားချိန်ဆိုတော့ ထိခိုက်မှုမရှိဘူး ဟု ဒေသပြည်သူတစ်ဦးက ပြောဆိုသည်။
အဆိုပါ စစ်သင်္ဘော အုပ်စုသည် မြင်းခြံမြို့နယ် ဆိပ်ညံရေတင်ရုံးမှ ဆန်တက်လာခြင်းဖြစ်ပြီး လက်ရှိချိန်တွင် မုံရွာမြို့သို့ ရောက်ရှိနေကြောင်း သိရသည်။