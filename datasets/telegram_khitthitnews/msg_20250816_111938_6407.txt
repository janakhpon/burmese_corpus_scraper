သတင်းဌာန၏ ဇွန် ၁၆ ရက် နေ့လယ်ပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ ဇွန် ၁၆ ရက် နေ့လယ်ပိုင်း တင်ဆက်ပေးမယ့် သတင်းတွေကတော့ မြောက်ပိုင်း ညီနောင်မဟာမိတ် ၃ ဖွဲ့သိမ်းပိုက်ထားတဲ့ မူဆယ် ၁၀၅ မိုင်မှာ ညီနောင်မဟာမိတ် ၃ ဖွဲ့ ကသာ ထိန်းချုပ်ပြီး အခွန်ကောက်ခံနေမှုကို အကြမ်းဖက် မင်းအောင်လှိုင်နဲ့ ဗိုလ်ချုပ်တွေက ကျေနပ်မှုမရှိပေမယ့် တရုတ်ရဲ့ ဖိအားကြောင့် ဘာမှ လုပ်မရဘူးလို့ နေပြည်တော် စစ်တပ်သတင်းရင်းမြစ်က ရန်ကုန်ခေတ်သစ်ကို ပြောပါတယ်။
ရခိုင်ပြည်နယ်က ကျောက်ဖြူမြို့ကို တပ်ပြောင်းလာတဲ့ အကြမ်းဖက် စစ်ကောင်စီရဲ့ ခမရ ၂၁၁ ဒုတပ်ရင်းမှူး ဗိုလ်မှူးဝင်းသန့် ဆိုသူဟာ အာရက္ခတပ်တော် ရဲ့ စနိုက်ပါမိပြီး ပွဲချင်းပြီးကို သေသွားပြန်သလို ၊
ကျောက်ဖြူမြို့က တိုက်ပွဲတွေမှာ စစ်မှုထမ်းတပ်သားသစ်တွေလည်း အများအပြားကို သေနေကြတဲ့အပြင် ၊
ရာနဲ့ချီတဲ့စစ်သားတွေလည်း လက်နက်ချအလင်းဝင်တာတွေ ရှိနေတယ်လို့ စစ်တပ်သတင်းရင်းနဲ့ ဗိုလ်ကြီးဇင်ယော်က ရန်ကုန်ခေတ်သစ်ကို ပြောပါတယ်။
စစ်ကိုင်းတိုင်း ၊
ပုလဲမြို့နယ်မှာ အကြမ်းဖက် စစ်ကောင်စီရဲ့ တိုက်လေယာဉ် ပစ်ချခံရတဲ့ ကန်ဒေါင့် နယ်မြေစခန်း သိမ်းတိုက်ပွဲအတွက် စစ်ကူလာတဲ့ စစ်ကောင်စီဘက်က စစ်ကြောင်းမှူးပါ တော်လှန်ရေး တပ်တွေရဲ့တိုက်ခိုက်မှု အတွင်း မိုင်းထိထားပြီး စစ်ကြောင်းတစ်ခုလုံးလည်း တပ်ပျက်နေတဲ့ သတင်းအပါအဝင် နေ့လယ်ခင်းသတင်းတွေ တင်ဆက်ပေးပါမယ်။