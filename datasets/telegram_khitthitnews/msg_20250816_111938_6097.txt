သတင်းဌာန၏ ဇွန် ၁၈ ရက် မနက်ပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ ဇွန် ၁၈ ရက် မနက်ပိုင်း တင်ဆက်ပေးမယ့် သတင်းတွေကတော့ ပဲခူးတိုင်းက ရန်ကုန် ပြည်လမ်း၊
စစ်ကွင်းတာဆုံတိုက်ပွဲမှာ အကြမ်းဖက် စစ်ကောင်စီဘက်က သာယာ၀တီ ခရိုင်စီမံအုပ်ချုပ်ရေးအဖွဲ့ဝင် ၁ ဒုဗိုလ်မှူးကြီး ဇော်မျိုးဝင်းဆိုသူနဲ့ စစ်အင်ဂျင်နီယာ ဗိုလ်မှူး ၁ ဦးတို့ အသီးသီး သေကုန်ကြတဲ့အပြင် ၊
မင်းလှမြို့နယ်မှာလည်း တိုက်ပွဲတွေပြင်းထန်နေပြီး စစ်ကောင်စီဘက်က သေတဲ့သူတွေ တော်တော်ကို များနေတယ်လို့ စစ်ရေးသတင်းရင်းမြစ်က ရန်ကုန်ခေတ်သစ်ကို ပြောပါတယ်။
ကချင်ပြည်နယ် ဖားကန့်မြို့နယ်ကိုရောက်နေတဲ့ အကြမ်းဖက်စစ်ကောင်စီတပ်ကို ပူးပေါင်းတပ် တွေက အပြင်းအထန် တိုက်ခိုက်နေပြီး စစ်ကောင်စီဘက်က ဗိုလ်မှူး ဖြိုးဇော်သက် အပါအဝင် စစ် ကောင်စီ တပ်သား ၂၂ ဦးကတော့ အသီးသီး သေကုန်ကြပြီဖြစ်တယ်လို့ စစ်ရေးသတင်းရင်းမြစ်က ရန်ကုန်ခေတ်သစ်ကို ပြောပါတယ်။
စစ်ကိုင်း ငလျင်ကြီးကြောင့် ပြိုကျခဲ့တဲ့ မန္တလေးနန်းမြို့ရိုးကို ပြန်ပြင်ပေးဖို့နဲ့ မယ်နုအုတ်ကျောင်း အပါအဝင် ရှေးဟောင်းနေရာ ၂၇ ခုကို လေ့လာဆန်းစစ်ပေးဖို့ အကြမ်းဖက် စစ်ကောင်စီက တရုတ်ကို အကူအညီသွား တောင်း နေပြန်တဲ့ သတင်းအပါအဝင် မနက်ခင်းသတင်းတွေကို တင်ဆက်ပေးပါမယ်။