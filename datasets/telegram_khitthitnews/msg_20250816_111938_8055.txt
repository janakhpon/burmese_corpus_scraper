အကြမ်းဖက်စစ်အုပ်စုက လုပ်မယ့် အတုယောင်ရွေးကောက်ပွဲလက်မခံဘူးလို့ ပြောကြတဲ့အခါ တချို့တွေက တံဆိပ်ကပ်ကြတယ်။
ကျနော်တို့မှာ ရွေးကောက်ပွဲရလဒ်လည်းရှိပြီးသားလေ။
ရွေးကောက်ပွဲရလဒ်ရှိပြီးသားကို သူမကြိုက်လို့ဖျက်ပစ်တယ်။
ပြီးတော့မှ သူ့စိတ်တိုင်းကျပြန်လုပ်မယ်ဆိုပြီးတော့မှလုပ်တာ၊
လုပ်တဲ့သူကလည်း ပြည်သူလူထုကို ညှင်းပန်းနှိပ်စက်နေတဲ့ စစ်ခေါင်းဆောင် ဝရမ်းပြေးတွေ။
ပြည်ထောင်စုဝန်ကြီးချုပ်ရုံးပြောရေးဆိုခွင့်ရှိသူ ဦးနေဘုန်းလတ်နှင့်တွေ့ဆုံမေးမြန်းခြင်းအပိုင်း ၂ နိဂုံး ရန်ကုန်ခေတ်သစ် အကြမ်းဖက်စစ်တပ်က နိုင်ငံတော်အာဏာကို မတရားလုယူလိုက်ပြီးတဲ့ နောက်မှာ ပြည်သူ လူထုဟာ ရရာလက်နက်ကိုင် စွဲကိုင်ပြီး တော်လှန်ခဲ့တာဟာ ၄ နှစ်ကျော်လာပြီဖြစ်ပါတယ်။
အဲဒီ ၄ နှစ်ကျော် ကာလမှာ တော်လှန်ရေးအင်အားစုတွေဟာ မြို့ပေါင်း ၉၀ ကျော်ကို သိမ်းပိုက်ထိန်းချုပ်နိုင်ခဲ့သလို တချို့ဒေသတွေမှာဆိုရင်လည်း စစ်ကောင်စီနေရာကွက်ကွက်လေးပဲ ကျန်တဲ့အထိ စိုးမိုးထိန်းချုပ်ထား နိုင်တာကိုလည်းတွေ့နေရပါတယ်။
အဲဒီအချိန်မှာပဲ အမျိုးသားညီညွတ်ရေးအစိုးရက အားလုံးပါဝင်တဲ့ အထွေထွေထိုးစစ်ကြီး ဆင်နွဲတော့မယ်လို့ ထုတ်ဖော်ပြောဆိုလာပါတယ်။
အဲဒါကြောင့် ပြောင်းလဲဖြစ် ပေါ်နေတဲ့ နိုင်ငံရေး စစ်ရေး၊
သံတမန်ရေး အခြေအနေတွေ ဘယ်လိုရှိနေပြီလဲဆိုတာကို သိရအောင် အမျိုးသားညီညွတ်ရေးအစိုးရ ပြည်ထောင်စု ဝန်ကြီးချုပ်ရုံးပြောရေးဆိုခွင့်ရှိသူ ဦးနေဘုန်းလတ်ကို ဆက်သွယ်မေးမြန်းထားပါတယ်။