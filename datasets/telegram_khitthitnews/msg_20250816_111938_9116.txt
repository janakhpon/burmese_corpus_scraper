ဗန်းမော်သို့ စစ်ကူလာပို့သည့် စစ်ရဟတ်ယာဉ် ၂ စီးကို ပစ်ခတ်နိုင်ခဲ့ပြီး ထိမှန်ပျက်ကျမှု ရှိဟု ရှေ့တန်းက ပြောဆိုသော်လည်း ပြောခွင့်ရ ဗိုလ်မှူး ကြီးနော်ဘူက မသိရှိရသေးဟုဆို ရန်ကုန်၊
မေ ၂၀ ကချင်ပြည်နယ်၊
ဗန်းမော်မြို့သို့ စစ်ကူလာသည့် စစ်တပ် ရဟတ်ယာဉ် ၂ စီးကို ပူးပေါင်းတပ်များက ယနေ့ ပစ်ခတ်ခဲ့ရာ ထိမှန်ပျက်ကျမှုရှိကြောင်း ရှေ့တန်းသတင်းရင်းမြစ်က ရန်ကုန်ခေတ်သစ်သတင်းဌာနထံသို့ ပြောဆိုသည်။
ယနေ့ မေလ ၂၀ ရက်နေ့ မွန်းလွဲ ၁ နာရီကျော်အချိန် ဗန်းမော်မြို့ စကခ ၂၁ အတွင်းသို့ လာဆင်းသည့် စစ်တပ် ရဟတ်ယာဉ် ၂ စီးကို ပစ်ခတ်ခဲ့ရာ ရဟတ်ယာဉ် ၁ စီးမှာ ပျက်ကျသွားခဲ့ကြောင်း၊
အခြားရဟတ်ယာဉ် ၁စီးမှာလည်း ထိမှန်သွားခဲ့ကြောင်း သိရှိရသည်။
မြစ်ကြီးနားဘက်က တက်လာတဲ့ ရဟတ်ယာဉ် ၁ စီးနဲ့ ရွှေဘိုဘက်က တက်လာတဲ့ ရဟတ်ယာဉ် ၁ စီးကို ပူးပေါင်းတပ်ဖွဲ့က ပစ်ချပါတယ်။
၂ စီးလုံး ထိမှန်ပါတယ်။
၁ စီးကတော့ ဗန်းမော် ဧရာ၀တီမြစ်အနောက်ဘက် အခြမ်းကို ပျက်ကျတယ်။
နောက် ၁စီးကတော့ ရွှေကူဘက်မှာ ပျက်ကျသွားတယ်။
၂ စီးတော့ ထိမှန်အောင် ပစ်ခတ်နိုင်ခဲ့ပါတယ် ဟု ရှေ့တန်းသတင်းရင်းမြစ်က ပြောဆိုသည်။
ရန်ကုန်ခေတ်သစ်သတင်းဌာနက ပြောရေးဆိုခွင့်ရှိသူ ဗိုလ်မှူးကြီးနော်ဘူထံသို့ ရဟတ်ယာဉ် ၂ စီးကို ပူးပေါင်းတပ်များက ပစ်ခတ်ခဲ့ရာ ထိမှန်ခဲ့သည်ဆိုသော သတင်းနှင့်ပတ်သက်၍ အတည်ပြုချက်တောင်းခံခဲ့ရာ သူထံသို့ သတင်းမရောက်သေးဘဲ သူမသိရှိသေးကြောင်း ပြောဆိုသည်။
ကျနော် မသိသေးဘူး။
ကျနော့်ဆီ ဘာသတင်းမှ မရောက်သေးဘူး။
မေးကြည့်ရမယ် ဟု ဗိုလ်မှူးကြီး နော်ဘူက ရန်ကုန်ခေတ်သစ်သတင်းဌာနထံသို့ ပြောဆိုသည်။
ဗန်းမော်မှ မြေပြင်စစ်ရေး သတင်းရင်းမြစ်တချို့ကလည်း ရဟတ်ယာဉ်ကို ထိမှန်အောင် ပစ်ခတ်နိုင်ခဲ့သည်မှာ သေချာကြောင်း၊
အနည်းဆုံး ၁ စီး ပျက်ကျ သည်ဟု သိရှိထားကြောင်း ပြောဆိုကြသည်။
ဗန်းမော်မြို့သိမ်းတိုက်ပွဲကို ၂၀၂၄ ခုနှစ် ဒီဇင်ဘာလ ၄ ရက်နေ့မှ စတင် တိုက် ခိုက်နေခြင်းဖြစ်ပြီး ယနေ့ ၅ လကျော်ကြာသည်အထိ နှစ်ဖက်တိုက်ပွဲများ ဆက်လက် ပြင်းထန်နေဆဲဖြစ်သည်။
ယခင်ကလည်း က စစ်ကောင်စီတပ်၏ ရဟတ်ယာဉ်နှင့် တိုက်လေယာဉ်များကို ပျက်သည်အထိ ပစ်ချနိုင်ခဲ့သည်။
၂၀၂၁ ခုနှစ် မေလ ၃ ရက်နေ့ ကချင်ပြည်နယ်၊
မိုးမောက်မြို့နယ်၊
မြို့သစ်နှင့်ကုန်းလာအကြားတွင် စစ်ကောင်စီ၏ တိုက်ခိုက်ရေးရဟတ်ယာဉ်ကို ကချင်လွတ်မြောက်ရေးတပ်မတော် က ပစ်ချခဲ့ကြောင်း၊
ထိုသို့ ပစ်ချခဲ့မှုကြောင့် ရဟတ်ယာဉ်ပျက်ခဲ့ပြီး ရဟတ်ယာဉ်မှူး ဗိုလ်မှူး ကျော်ဇေယျာထွဏ်း၊
ဗိုလ်ကြီးသန်းထွန်းလင်း၊
အုပ်ခွဲတပ်ကြပ်ကြီး ကျော်စွာအောင်တို့ သေဆုံးခဲ့ကြသည်။
၂၀၂၄ ခုနှစ် ဇန်နဝါရီလ ၃ ရက်နေ့ နံနက် ၁၁ နာရီ ၅၉ မိနစ်အချိန် ၀ိုင်းမော်မြို့နယ်၊
နာဖော့စစ်တပ်စခန်းသို့ ရိက္ခာလာပို့သည့် စစ်တပ်ထောက်ပို့ ရဟတ်ယာဉ် ၁ စီးကို က ပစ်ချခဲ့ပြီး စစ်ရဟတ်ယာဉ်ပေါ်၌ လိုက်ပါလာသော စစ်ကောင်စီတပ်ဖွဲ့ဝင် ၈ ဦးသေဆုံးကာ ရဟတ်ယာဉ်လည်း ပျက်စီးသွားခဲ့သည်။
၂၀၂၄ ခုနှစ် ဇန်နဝါရီလ ၁၆ ရက်နေ့တွင်လည်း ရှမ်းမြောက်ဒေသ ကွတ်ခိုင်မြို့ နယ်၊
နမ့်ဖတ်ကာရွာတိုက်ပွဲဒေသထံသို့ ဗုံးလာကျဲခဲ့သည့် စစ်ကောင်စီ၏ တရုတ် လုပ် တိုက်လေယာဉ်ကို ကချင်လွတ်လပ်ရေးတပ်မ တော် က ပစ်ချခဲ့သဖြင့် တိုက်လေယာဉ် ပျက်ကျသွားခဲ့သည်။
ဓာတ်ပုံ စစ်ကောင်စီတပ်၏ ရဟတ်ယာဉ် ၁ စီး။
ပုံအဟောင်းဖြစ်ပါ သည်။