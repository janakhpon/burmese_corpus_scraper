သတင်းဌာန၏ ဇူလိုင် ၃၀ ရက် နေ့လယ်ပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ ဇူလိုင် ၃၀ ရက် နေ့လယ်ပိုင်း တင်ဆက်ပေးမယ့် သတင်းတွေကတော့ အကြမ်းဖက် စစ်ကောင်စီက အခုနှစ်ကုန်ပိုင်းမှာပြုလုပ်မယ့် ရွေးကောက်ပွဲ ကို ကာကွယ်ဖို့အတွက် နှောင့်ယှက်ဖျက်ဆီးသူတွေကို ထောင်ဒဏ် အနည်းဆုံး ၃ နှစ်ကနေ ထောင်ဒဏ် တစ်သက်တစ်ကျွန်းနဲ့ သေဒဏ်တွေ ချမှတ်နိုင်တဲ့ ဥပဒေကို စစ်ကောင်စီက ပြဌာန်းလိုက်ပါတယ်။
ပဲခူးတိုင်း၊
ပန်းတောင်းမြို့နယ်၊
ဥသျှစ်ပင်မြို့ အဝင် စစ်ဆေးရေးဂိတ် တာဝန်ခံ ဗိုလ်ကြီး စိုးမင်းထွန်းကို မူးယစ်ဆေးဝါးသယ်ယူမှုနဲ့ ဖမ်းဆီး စစ်ဆေးနေပြီး သူ့ဆီကနေ ငွေကျပ် သိန်း ၉ သောင်းကျော်၊
စိန်နှင့်ရွှေတွေ၊
ခြံကွက်နှင့်နေအိမ်တွေ ဇိမ်ခံကားတွေ လက်ဝယ်တွေ့ရှိရတယ်လို့ ဗိုလ်ကြီး ဇင်ယော်က ရန်ကုန်ခေတ်သစ်ကိုပြောပါတယ်။
ရှမ်းပြည်နယ်မြောက်ပိုင်းမှာ က သိမ်းပိုက်ထားတဲ့ ကွတ်ခိုင်မြို့ကို စစ်တပ်က လေယာဉ်နဲ့ ဗုံးကျဲတိုက်ခိုက်ခဲ့တာကြောင့် ပြည်သူ ၅ ဦးသေဆုံးခဲ့တဲ့ သတင်းအပါအဝင် နေ့လယ်ခင်းသတင်းတွေကို တင်ဆက်ပေးပါမယ်။