သတင်းဌာန၏ ဇွန် ၅ ရက် နေ့လယ်ပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ ဇွန် ၅ ရက် နေ့လယ်ပိုင်း တင်ဆက်ပေးမယ့် သတင်းတွေကတော့ မြန်မာအပါအဝင် နိုင်ငံပေါင်း ၁၉ နိုင်ငံက နိုင်ငံသားတွေအနေနဲ့ အမေရိကန်နိုင်ငံကို ခရီး သွားဝင်ရောက်ခွင့် တားမြစ်တဲ့ အမိန့်ကို အမေရိကန်သမ္မတ ထရမ့်က လက်မှတ်ရေးထိုးလိုက်ပြီး မြန်မာနိုင်ငံသားတွေကို အမေရိကန်ဝင်ရောက်ခွင့် လုံး၀ ကန့်သတ်လိုက်တယ်လို့ သတင်းမှာ ဖော်ပြထားပါတယ်။
အကြမ်းဖက် မင်းအောင်လှိုင်ရဲ့ ညွန်ကြားချက်အရ ပြည်တွင်းက ဘုန်းကြီးကျောင်း နဲ့ သီလရှင်ကျောင်းတွေမှာ လိုင်စင်မဲ့ကားနဲ့ ဆိုင်ကယ်တွေ လက်ခံမထားဖို့အပြင် ၊
သာသနာအမှတ်တံဆိပ်နဲ့ လိုင်စင်မဲ့ကားတွေ ၊
ဆိုင်ကယ်တွေ မစီးဖို့ ပြည်နယ် တိုင်းသံဃာနာယကအဖွဲ့တွေက ညွှန် ကြားချက်ထုတ်ပြန်လာပါတယ်။
အကြမ်းဖက် စစ်ကောင်စီရုံးစိုက်ရာ နေပြည်တော်တစ်ဝိုက်မှာ ဒီကနေ့ ဇွန်လ ၅ ရက်နေ့ မနက်ပိုင်းမှာပဲ ငလျင်လှုပ်ခတ်မှုဖြစ်ပွာခဲ့ပြီး ပြည်သူတွေ သိသိသာသား ခံစားရပြီး နေအိမ်ပေါ်ကနေ ပြေးဆင်းရတယ်လို့လည်း နေပြည်တော် ဝန်ထမ်းအသိုင်းအဝိုင်းက ရန်ကုန်ခေတ်သစ်ကို ပြောပါတယ်။
ကရင်ပြည်နယ်၊
မြဝတီမြို့က အမှတ် ၇ ရပ်ကွက်မှာ စစ်တပ်အားကိုးနဲ့ ပြည်သူတွေကို အနိင်ကျင့်ဖိနှိပ် ခြိမ်းခြောက်နေတဲ့ အကြမ်းဖက် စစ်ကောင်စီလက်အောက်ခံ အုပ်ချုပ်ရေးမှူး လှဝင်း ဆိုသူ ပစ်ခတ်ခံရပြီး ပွဲချင်းပြီးကို သေသွားတဲ့ သတင်းအပါအဝင် နောက်ဆုံးရသတင်းတွေကို တင်ဆက်ပေးပါမယ်။