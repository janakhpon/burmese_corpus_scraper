မန္တလေး ၇၂ လမ်းကို ပြန်လာတဲ့ချိန် လမ်းမှာစစ်ပြီး ရဲစခန်းခေါ်သွားတယ်အိမ်ကမိဘတွေကို ပြန်ထွက် ချင်ရင် တစ်ယောက် သိန်း ၁၅၀ ပေးရမယ်ဆိုပြီးပြောတယ်။
အမေကလည်း ပိုက်ဆံ သိန်း၁၅၀ ပေးလိုက်တယ်။
ဒါပေမယ့် ညတွင်းချင်း ကျွန်တော်တို့ကို စစ်သားစုဆောင်းရေးပို့လိုက်တယ်။
အောင်ဇေယျစစ်ဆင်ရေးမှ ထွက်ပြေးလွတ်မြောက်လာသည့် စစ်မှုထမ်းတပ်သားသစ် ရဲရင့်ခန့်ညား ပြောဆိုချက် ရန်ကုန်ခေတ်သစ် နိုင်ငံအနှံ့ တိုက်ပွဲတွေမှာ စခန်းတွေ မြို့တွေ စစ်တိုင်းဌာနချုပ်တွေ လက်လွှတ်ဆုံးရှုံးနေရပြီး စစ်သားပြုန်း တီးမှုတွေ ဖြစ်လာနေတဲ့ အကြမ်းဖက်စစ်ကောင်စီဟာ အဲဒီအခြေအနေကို ဖြေရှင်းရန်အတွက် ပြည်သူ့ စစ်မှုထမ်းဥပဒေကိုထုတ်ပြန်ပြီး အဲဒီဥပဒေကို အကြောင်းပြကာ လူငယ်တွေကို ဗရမ်းဗတာ ဖမ်းဆီးပေါ် တာဆွဲ ငွေညှစ်တာတွေ လုပ်ဆောင်လာပါတယ်။
အဲဒီပေါ်တာဆွဲဖမ်းဆီးရာမှာ အလုပ်က ပြန်လာတဲ့ လူငယ်တွေ လုပ်ငန်းခွင်ထဲက လူငယ်တွေ အရက်ဆိုင်မှာ အရက်သောက်နေတဲ့ လူငယ်တွေ အပြင် အိမ်မှာ နေထိုင်နေတဲ့ လူငယ်တွေကို အိမ်ထဲထိ ဝင်ဖမ်းပြီး ပေါ်တာဆွဲဖမ်းဆီးကာ အတင်းအကျပ် စစ်မှုထမ်း တပ်သား သစ်စုဆောင်းနေတာကိုလည်း တွေ့နေရပါတယ်။
အဲဒီလိုစစ်မှုထမ်းသစ်ပေါ်တာဆွဲ စုဆောင်ခံရတဲ့ လူငယ်တွေကို ကရင်ပြည်နယ်မှာ ဆုံးရှုံးသွားတဲ့ နယ်မြေတွေကို ပြန်ရအောင် စစ်ကြောင်း ထိုးလာတဲ့ အောင်ဇေယျာစစ်ကြောင်းမှာ အင်အားဖြည့်တင်းလာပါတယ်။
ပေါ်တာဆွဲခံရပြီး တပ်သားသစ်ဖြစ်လာတဲ့ လူငယ်ဟာ အဲဒီအောင်ဇေယျစစ်ကြောင်းကနေ ထွက်ပြေးလွတ်မြောက်လာကြပြီး တော်လှန်ရေး ပူးပေါင်းတပ်တွေထံ အလင်းဝင်လာကြတဲ့အကြောင်းကို ထုတ်ပြန်ချက်တွေကို ပြန်လည်စုစည်း တင်ဆက်ပေးလိုက်ပါတယ်။