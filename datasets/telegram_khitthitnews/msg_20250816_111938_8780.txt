သတင်းဌာန၏ မေ ၂၄ ရက် ညနေပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ မေ ၂၄ ရက် ညနေပိုင်း တင်ဆက်ပေးမယ့် သတင်းတွေကတော့ ထိုင်း မြန်မာနယ်စပ်က အကြမ်းဖက် စစ်ကောင်စီရဲ့ ဘလက်ဒို တပ်စခန်းကို ပူးပေါင်းတပ်တွေက အပြီးသတ် သိမ်းပိုက်မှုအတွင်း လက်နက်ခဲယမ်းအမြောက်အများကို သိမ်းဆည်းရရှိထားသလို စစ်ကောင်စီ တပ်သား အယောက် ၃၀ ကျော်လည်း လက်နက်ချခဲ့ကြပြီး၊
ကျန်တဲ့ စစ်ကောင်စီတပ်သား အများအပြားကတော့ ထိုင်းနိုင်ငံဘက်အခြမ်းကို ထွက်ပြေးသွားကြတယ်လို့ ရှေ့တန်းတော်လှန်ရေးသတင်းရင်းမြစ်က ရန်ကုန်ခေတ်သစ် ကိုပြောပါတယ်။
ထိုင်း မြန်မာနယ်စပ်မှာ ပူးပေါင်းတပ်တွေ သိမ်းပိုက်လိုက်တဲ့ အကြမ်းဖက် စစ်ကောင်စီရဲ့ ဘလက်ဒို တပ်စခန်းကနေ ထိုင်းနိုင်ငံဘက်အခြမ်းကို ထွက်ပြေးသွားတဲ့ စစ်ကောင်စီတပ်သား ၆၃ ဦးကို ထိုင်းစစ်တပ်က လက်မခံပဲ မြန်မာဘက်အခြမ်းကို ပြန်ဖို့ နှင်ထုတ်နေတယ်လို့ ထိုင်းမြန်မာ နယ်စပ် သတင်းရင်းမြစ်က ရန်ကုန်ခေတ်သစ်ကိုပြောပါတယ်။
မကွေးတိုင်း စလင်းမြို့ပေါ်က အကြမ်းဖက် စစ်ကောင်စီရဲ့ မြို့မရဲစခန်း၊
စုပေါင်းရုံး နဲ့ လင်းဇင် ရဲစခန်းတို့ကို တော်လှန်ရေးပူပေါင်းတပ်တွေက ဒီကနေ့ မေလ ၂၄ ရက်နေ့ မနက်ပိုင်းမှာပဲ ဝင်ရောက်တိုက်ခိုက်ခဲ့တဲ့ သတင်းအပါအဝင် နောက်ဆုံးရသတင်းတွေကို တင်ဆက်ပေးပါမယ်။