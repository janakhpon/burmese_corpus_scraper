ပြည်သူ့စစ်မှု ထမ်းဥပဒေဖြင့် စစ်သားစုဆောင်းခံရသူများနှင့် မိသားစုဝင်များသည် နစ်နာသူများ ဖြစ် ပြီး စစ်မှုထမ်း ဥပဒေကြောင့် ဖြစ်ပေါ်လာရသည့် နိုင်ငံသားများ၏ နစ်နာမှုမှန်သမျှသည် ပြုလုပ်ကျူး လွန်သူများ၏ ဥပဒေမဲ့ မတရားသဖြင့် စနစ်တကျနှင့် ကျယ်ကျယ်ပြန့်ပြန့် ကျူးလွန်လျက်ရှိသည့် လူ သားများအပေါ်ဆန့်ကျင်သည့်ပြစ်မှု ဖြစ်ကြောင်း မြန်မာနိုင်ငံရှေ့နေများကောင်စီက ထုတ်ပြန်ထား သည်။
စစ်ကောင်စီ၏ ကွပ်ကဲမှုအဆင့်ဆင့်တွင် နိုင်ငံတဝှမ်းရှိ လူငယ်များကို စစ်မှု ထမ်းတပ်သားသစ်များ ရနိုင်သမျှရအောင် စုဆောင်းပေးရန် ညွှန်ကြားလုပ်ဆောင်လျက်ရှိပြီး စစ်မှုထမ်းရမည့်လူငယ်များ ပြည်ပနှင့်ရပ်ဝေးရောက်နေပါက လူစားထိုးပေးရန် ခြိမ်း ခြောက်မှုများပြုလုပ်လျက်ရှိကြောင်း သိရ သည်။
စစ်မှုထမ်းစာရင်းကောက်ယူရာတွင် ကျောင်းသားများ ကိုပါ စစ်မှုထမ်းခိုင်းရန် စာရင်းကောက်ယူ လျက်ရှိပြီး အရပ်သားပြည်သူလူထု၏ သားသမီးလူငယ်များကိုသာ စစ်မှုထမ်းစာရင်းကောက်ယူသော် လည်း စစ်ကောင်စီအရာရှိကြီး များ၏ သားသမီးများကိုမူ စစ်မှုထမ်းအဖြစ် စာရင်းကောက်ယူခြင်း မရှိပေ။
ရပ်ကွက်ကျေးရွာများတွင် စစ်မှုထမ်းရန်အတွက် မဲနှိုက်ခိုင်းခြင်း၊
စစ်မှုမထမ်းရစေ ရန်အတွက် ငွေ ပေး၍ လာဘ်ထိုးရခြင်းများအပြင် စစ်မှုထမ်းရန်အတွက် ဖမ်းဆီးခံရပါက ငွေ ပေး၍ ပြန်လည်ရွေး ထုတ် ယူရခြင်း စသည့် အဂတိပေါင်းများစွာပေါ်ပေါက်လာခဲ့သည့်အပြင် စစ်မှုထမ်းဆင့်ခေါ်ခံရ ပြီးနောက် ညှဥ်းပန်းနှိပ်စက် သတ်ဖြတ်ခံရသည့် ပြစ်မှုများလည်းဖြစ်ပေါ်လျက်ရှိကြောင်း သိရသည်။
စစ်မှုထမ်းဆင့်ခေါ်ခံရသည့် လူငယ်တချို့ မိမိကိုယ်ကိုမိမိ အဆုံးစီရင်သည့် ဖြစ်ရပ်များလည်းဖြစ်ပေါ် လျက်ရှိပြီး စစ်မှုထမ်းဥပဒေဖြင့် စစ်မှုထမ်းခိုင်းပြီးနောက် ရှေ့တန်းစစ်မြေပြင်တွင် သေဆုံးသည့် လူ ငယ် များစွာရှိကြောင်း သိရသည်။
ထို့ကြောင့် စစ်မှု ထမ်းဥပဒေပြဌာန်းပြီးနောက်ပိုင်း လူငယ်များစွာ ပြည်ပသို့ တရားဝင် ထွက်ခွာခြင်း နှင့် တရားမဝင်ထွက်ခွာခြင်း နည်းလမ်းနှစ်မျိုးစလုံးဖြင့် ထွက်ခွာလျက်ရှိပြီး ပြည်တွင်း၌လည်း ထွက် ပြေး တိမ်းရှောင်နေထိုင်နေကြသည့် လူငယ်ပေါင်း များစွာ ရှိကြောင်း သိရသည်။