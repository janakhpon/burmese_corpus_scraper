ထားဝယ်ခရိုင် အမှတ် ၁ တပ်ရင်းထံ စစ်မှုထမ်း တပ်သားသစ် ၁ ဦး လက်နက်ခဲယမ်းများ ယူဆောင်လာပြီး အလင်းဝင် ရန်ကုန်၊
ဇွန် ၈ တနင်္သာရီတိုင်း၊
ထားဝယ်ခရိုင် အမှတ် ၁ တပ်ရင်းထံ အကြမ်းဖက် စစ်တပ်မှ စစ်မှုထမ်း တပ်သားသစ် ၁ ဦး လက်နက်ခဲယမ်းများ ယူဆောင်လာပြီး အလင်းဝင်ရောက်ခဲ့ကြောင်း မှ တာဝန်ရှိသူ တစ်ဦးက ရန်ကုန်ခေတ်သစ် သတင်းဌာနထံသို့ ပြောဆိုသည်။
ဇွန်လ ၇ ရက်နေ့တွင် စစ်မှုထမ်း တပ်သား ၁ ဦးသည် သေနတ် ၁ လက် ယူဆောင်လာပြီး ထားဝယ်ခရိုင် အမှတ် ၁ တပ်ရင်းထံ အလင်းဝင်ရောက် လာခဲ့ခြင်းဖြစ်ကြောင်း သိရသည်။
အဆိုပါ စစ်မှုထမ်း တပ်သားသစ်သည် သေနတ် ၁ လက် ၊
ကျည်ဘောက် ၆ ခု ၊
ကျည်ဆံ ၁၅၀ တောင့် ၊
၁၄ မိုင်း ၁ လုံး တို့ယူ ဆောင်လာပြီး အလင်းဝင်ရောက်လာသောကြောင့် ငွေကျပ် သိန်း ၅၀ ပေးအပ် ချီးမြှင့်ခဲ့ကြောင်း သိရှိရသည်။
စစ်ကောင်စီ တပ်ဖွဲ့ဝင်များနှင့် မတရား ပေါ်တာဆွဲ ဖမ်းဆီးခံရ သော စစ်မှုထမ်း တပ်သားသစ်များ အနေဖြင့် အလင်းဝင်ရောက်မည်ဆိုပါက ထားဝယ်ခရိုင် အမှတ် ၁ တပ်ရင်းကို ဆက်သွယ် ဝင်ရောက်နိုင်ကြောင်း အသိပေး နှိုးဆော်ထားသည်။