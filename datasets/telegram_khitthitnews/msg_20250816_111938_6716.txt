သတင်းဌာန၏ ဇွန် ၁၃ ရက် နေ့လယ်ပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ ဇွန် ၁၃ ရက် နေ့လယ်ပိုင်း တင်ဆက်ပေးမယ့် သတင်းတွေကတော့ အကြမ်းဖက်စစ်ကောင်စီက သူ့လက်အောက်ခံ တပ်ရင်းမှူး ဒုဗိုလ်မှူးကြီးအဆင့် နဲ့ အထက် ရာထူးတိုးဖို့ ရှိတဲ့ စစ်အရာရှိတွေရဲ့ မိဘဆွေမျိုးအသိုင်းအ၀ိုင်းတွေမှာ ပါတီဝင်၊
နဲ့ ဝန်ထမ်းတွေကို ပတ်သက်မှု ရှိ၊
မရှိ စုံစမ်းစစ်ဆေးရမယ်ဆိုပြီး စစ်တပ်ထဲမှာ ညွှန်ကြားချက် ထုတ်ထားပြန်တယ်လို့ နေပြည်တော် စစ်တပ် သတင်းရင်းမြစ်က ရန်ကုန်ခေတ်သစ်ကို ပြောပါတယ်။
မွန်ပြည်နယ်၊
သထုံမြို့နယ်မှာ လိုင်စင်မဲ့ ဆိုင်ကယ်မောင်းနှင်မှုနဲ့ ဖမ်းဆီးခံရတဲ့ ဦးဝင်းဇော်ဦး ဆိုသူကို အကြမ်းဖက် စစ်ကောင်စီတပ်သားတွနဲ့ ရဲတွေက ရိုက်သတ်လိုက်ပြီး သေဆုံးသူ ရုပ်အလောင်းမှာ တစ်ကိုယ်လုံးဒဏ်ရာအပြည့်ရှိနေတယ်လို့ သေဆုံးသူနဲ့နီးစပ်သူတွေက ရန်ကုန်ခေတ်သစ်ကို ပြောပါတယ်။
ကချင်ပြည်နယ်၊
မိုးညှင်းမြို့နယ်က စနွင်းကုန်း ကျေးရွာအနီးတဝိုက်မှာ ပူးပေါင်းတပ်တွေနဲ့ အကြမ်းဖက် စစ်ကောင်စီတပ်အကြား တိုက်ပွဲတွေအပြင်းအထန်ဖြစ်ပွားနေပြီး စစ်ကောင်စီဘက်က ထိခိုက် သေဆုံးမှုတွေ တော်တော်ကို များနေသလို လေကြောင်းပစ်ကူတွေနဲ့ပါ အသည်းအသန်ခုခံနေရတာတောင် သူတို့စစ်သားတွေကို အသခံတိုက်ခိုင်းပြီး သေတွင်ထဲကို အတင်းတွန်းပို့နေတဲ့ သတင်းအပါအဝင် နောက်ဆုံးရ သတင်းတွေကို တင်ဆက်ပေးပါမယ်။