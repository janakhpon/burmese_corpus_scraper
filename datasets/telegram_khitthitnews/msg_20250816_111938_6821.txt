ဗဟိုဌာနချုပ်ရုံးနယ်မြေအနီးသို့ စစ်ကောင်စီက အသေခံဒရုန်း ၇ စီးဖြင့် ပစ်ခတ်တိုက်ခိုက် ရန်ကုန်၊
ဇွန် ၁၂ ကရင်ပြည်နယ်၊
တပ်မဟာ ၇ နယ်မြေ၊
ဗဟိုဌာနချုပ်နယ်မြေအနီးသို့ စစ်ကောင်စီက အသေခံဒရုန်း ၇ စီးဖြင့် ပစ်ခတ်တိုက်ခိုက်ခဲ့ကြောင်း သတင်းရင်းမြစ်များက ပြောဆိုသည်။
ယမန်နေ့ ဇွန် ၁၁ ရက်နေ့ ည ၁၂ နာရီဝန်းကျင်အချိန် စစ်ကောင်စီတပ်က အသေခံဒရုန်း ၇ စီးဖြင့် တပ် မဟာ ၇ နယ်မြေ၊
ဗဟိုဌာနချုပ်ရုံးအနီးသို့ အသေခံဒရုန်း ၇ စီးဖြင့် စစ်တပ်က ပစ်ခတ်တိုက်ခိုက်ခဲ့ကြောင်း ၊
အသေခံဒရုန်း ၇ စီးအနက်မှ ၅ စီးပေါက်ကွဲခဲ့သော်လည်း လူထိခိုက်မှုမရှိကြောင်း သိရှိရသည်။
ဗဟိုဌာနချုပ်ကို အသေခံဒရုန်း ၇ စီးနဲ့ ဗုံးကျဲတယ်။
၅ လုံးပေါက်ကွဲတယ်။
ပေါက်ကွဲတာက ဆန်ဂိုဒေါင်အနီး နဲ့ ဗဟိုဌာနချုပ် အခမ်းအနားခန်းမဆောင်အနီးပေါက်ကွဲတယ်။
လူတော့ ထိခိုက်မှုမရှိဘူး ဟု သတင်းရင်းမြစ်က ပြောဆိုသည်။
ဗဟိုဌာနချုပ်ကို စစ်ကောင်စီတပ်က ဒရုန်းဖြင့် ဗုံးကျဲမှုမှာ ယခုအကြိမ်ဆိုလျှင် ၃ ကြိမ်မြောက်ဖြစ်ပြီး ယခုနှစ်ဇန်နဝါရီလနှင့် ၂၀၂၄ ခုနှစ်အောက်တိုဘာလအတွင်းကလည်း ၂ ကြိမ် အသေခံဒရုန်းဖြင့် ဗုံးကျဲတိုက်ခိုက်ခဲ့ဖူးသည်။
ယခုနှစ် ဇန်နဝါရီ ၃၁ ရက်နေ့ကလည်း ကရင်အမျိုးသားအစည်းအရုံး၊
တပ်မဟာ ၇ နယ်မြေ၊
ဌာနချုပ်ရုံးကို ကာမီကာဇီ အသေခံဒရုန်း ၂ လုံး တိုက်ခိုက်မှုဖြစ်ပွားခဲ့ပြီး အရပ်သားတစ်ဦး ဒဏ်ရာရရှိခဲ့သည်။
၂၀၂၄ ခုနှစ်၊
အောက်တိုဘာလ ၂၂ ရက်နေ့ နံနက် ၁၀ နာရီဝန်းကျင်အချိန် တပ်မဟာ ၇ နယ်မြေ၊
ကရင်အမျိုး သားလွတ်မြောက်ရေးတပ်မတော် ဗဟိုဌာနချုပ်ရှိရာ နေရာကိုလည်း ကာမီကာဇီဒရုန်း ၄ စီးဖြင့် ဗုံးကျဲတိုက်ခိုက်ခဲ့သည်။
ဓာတ်ပုံ နေရာများသို့ စစ်ကောင်စီတပ်က တိုက်ခိုက်ရာတွင် အသုံးပြုခဲ့ဖူးသည့် အသေခံဒရုန်းများ။