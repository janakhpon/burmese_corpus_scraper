သတင်းဌာန၏ မေ ၁၂ ရက် ညနေပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ မေ ၁၂ ရက် ညနေပိုင်း တင်ဆက်ပေးမယ့် သတင်းတွေကတော့ အကြမ်းဖက် စစ်ကောင်စီက မေလအကုန်အထိ သူတို့စစ်တပ်ဘက်က အပစ်ရပ်ထားပါတယ်ဆိုပြီး နိုင်ငံတကာကို လူကြားကောင်းအောင် ကြေညာထားပေမယ့် ဒီကနေ့ မေလ ၁၂ ရက်နေ့ မနက်ပိုင်းမှာပဲ စစ်ကိုင်းတိုင်း ၊
ဒီပဲယင်းမြို့နယ်မှာရှိတဲ့ အိုးထိမ်းကွင်းကျေးရွာစာသင်ကျောင်းကို လေယာဉ်နဲ့လာပြီး ဗုံးကျဲသွားမှုကြောင့် ကျောင်းသူကျောင်းသား အယောက် ၅၀ ဝန်းကျင် ထိခိုက်သေဆုံးထားတယ်လို့ ဒီပဲယင်းမြို့နယ် ကူညီကယ်ဆယ်ရေးလုပ်ဆောင်သူက ပြောပါတယ်။
ပဲခူးတိုင်း အုတ်တွင်းမြို့နယ်မှာရှိတဲ့ အကြမ်းဖက် စစ်ကောင်စီရဲ့ ကြက်မနက် နယ်မြေ ရဲစခန်းကို တော်လှန်ရေး ပူးပေါင်းတပ်တွေက တိုက်ခိုက်သိမ်းပိုက်လိုက်ပြီး စခန်းကိုပါ မီးရှို့ရှင်းလင်းလိုက်သလို ၊
စခန်းထဲက စစ်ကောင်စီတပ်သားတွေရဲ့ ဆိုင်ကယ် ကား နဲ့ အခြား အသုံးဆောင် ပစ္စည်းတွေကိုပါ သိမ်းဆည်း ရရှိခဲ့တယ်လို့ ကြို့ပင်ကောက် ပြောက်ကျားတပ်ဖွဲ့ တာဝန်ခံ ရဲမေ ရွှန်းရွှန်းက ရန်ကုန်ခေတ်သစ်ကို ပြောပါတယ်။
မွန်ပြည်နယ် ရေးမြို့နယ်က ကူးတို့ဆိပ်ဘက် စစ်ကြောင်းထိုးလာပြန်တဲ့ အကြမ်းဖက် စစ်ကောင်စီ တပ်သားတွေကို ပူးပေါင်းတပ်တွေက တိုက်ခိုက်ခြေမှုန်းမှုအတွင်း စစ်ကောင်စီဘက်က ဒုအရာခံဗိုလ် နေမျိုးထိုက် ဆိုသူ အပါအဝင် ၄ ဦးကတော့သေသွားတဲ့ သတင်းအပါအဝင် နောက်ဆုံးရ သတင်းတွေကို တင်ဆက်ပေးပါမယ်။