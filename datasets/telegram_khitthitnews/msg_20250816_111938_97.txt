ကလေးမြို့နယ် မြောက်ပိုင်းတိုက်နယ် ဆေးရုံကို စစ်တပ်က လေယာဉ်ဖြင့် ဗုံးကျဲ တိုက်ခိုက်မှု အဆောက်အဦးများ ပျက်စီး၊
မုံရွာတွင်လည်း စစ်တပ် ပစ်ခတ်သော လက်နက်ကြီးကျည် ထိမှန်ပြီး ပြည်သူ ၃ ဦး ဒဏ်ရာရ ရန်ကုန်၊
ဩဂုတ် ၁၅ စစ်ကိုင်းတိုင်း၊
ကလေးမြို့နယ် မြောက်ပိုင်းတိုက်နယ် ဆေးရုံကို အကြမ်းဖက် စစ်တပ်က လေယာဉ်ဖြင့် ဗုံးကျဲ တိုက်ခိုက်ခြင်းကြောင့် အဆောက်အဦးများ ပျက်စီးခဲ့ကြောင်း အဖွဲ့က ထုတ်ပြန်ထားသည်။
ဩဂုတ်လ ၁၁ ရက်နေ့ ည ၈ နာရီ ၂၁ မိနစ်ခန့်တွင် ကလေးမြို့နယ်၌ ပြည်သူ့ကျန်းမာရေး စောင့်ရှောက်မှုလုပ်ငန်းများ ဆောင်ရွက်လျက်ရှိသော ၏ မြောက်ပိုင်းတိုက်နယ်ဆေးရုံ ကို အကြမ်းဖက် စစ်တပ်က လေယာဉ်ဖြင့် ဗုံးပကျဲ တိုက်ခိုက်ခဲ့ကြောင်း သိရသည်။
စစ်တပ်၏ လေကြောင်း တိုက်ခိုက်မှု အတွင်း ပြည်သူများ ထိခိုက်မှုမရှိကြောင်း ဒေသပြည်သူများထံမှ သိရပြီး ဆေးရုံ အဆောက်အဦးများ ထိခိုက်ပျက်စီးခဲ့ကြောင်း သိရှိရသည်။
၏ ပြည်သူ့ကျန်းမာရေး စောင့်ရှောက်မှုလုပ်ငန်းများ ဆောင်ရွက်လျက်ရှိသော ဆေးရုံဆေးခန်းနေရာများကို အကြမ်းဖက် စစ်တပ်က လေကြောင်းတိုက်ခိုက်မှုများ ဆက်တိုက်လုပ်ဆောင်လျက်ရှိပြီး ၇ ကြိမ် မြောက် လေကြောင်းတိုက်ခိုက်ခံရခြင်း ဖြစ်ကြောင်း၊
စစ်တပ်၏ အရပ်သားပစ်မှတ်များကို ရည်ရွယ်ချက်ရှိရှိ လူမဆန်စွာ တိုက်ခိုက်ဖျက်ဆီးလျက်ရှိသော စက်ဆုတ်ရွံရှာဖွယ်ကောင်းသည့်လုပ်ရပ်များကို အဖွဲ့မှ အပြင်းအထန် ကန့်ကွက်ရှုတ်ချကြောင်းနှင့် နွေဦးတော်လှန်ရေးအဆုံးသတ်တိုက်ပွဲ အောင်မြင်ပြီးမြောက်သည်အထိ ပြည်သူလူထုနှင့်အတူ ကြိုးပမ်းဆောင်ရွက်သွားမည်ဖြစ်ကြောင်း အဖွဲ့က အသိပေး ပြောဆိုထားသည်။
အလားတူ စစ်ကိုင်းတိုင်း၊
မုံရွာမြို့နယ် ကျောက်စစ်ပုံ အမြှောက်တပ်က တိုက်ပွဲဖြစ်ပွားခြင်းမရှိဘဲ ရေကုန်စုရွာကို လက်နက်ကြီးများဖြင့် ပစ်ခတ် တိုက်ခိုက်ခဲ့ခြင်းကြောင့် ပြည်သူ ၃ ဦး ထိခိုက်ဒဏ်ရာရရှိခဲ့ကြောင်း မှ တာဝန်ရှိသူ တစ်ဦးက ရန်ကုန်ခေတ်သစ် သတင်းဌာနထံသို့ ပြောဆိုသည်။
ဩဂုတ်လ ၁၄ ရက်နေ့ မွန်းလွဲ ၃ နာရီ ၂၀ မိနစ်ခန့်တွင် မုံရွာမြို့နယ် ကျောက်စစ်ပုံအမြှောက်တပ်မှ စစ်သားများက တိုက်ပွဲဖြစ်ပွားခြင်း မရှိဘဲ ရေကန်စုရွာအတွင်းကို လက်နက်ကြီး ၂ လုံး ပစ်ခတ် တိုက်ခိုက်ခဲ့ကြောင်း၊
လက်နက်ကြီးကျည် ထိမှန်ပြီး ပြည်သူ ၃ ဦး ထိခိုက်ဒဏ်ရာရရှိခဲ့ပြီး ဒဏ်ရာအခြေအနေ မစိုးရိမ်ရကြောင်း သိရသည်။
ကျောက်စစ်ပုံ အမြှောက်တပ်က စစ်ခွေးတွေက တိုက်ပွဲဖြစ်ပွားခြင်းမရှိဘဲ ရေကုန်စုရွာကို လက်နက်ကြီး ၂ လုံး ပစ်ခတ် တိုက်ခိုက်ခဲ့တာ ပြည်သူ ၃ ဦး ထိခိုက်ဒဏ်ရာရတယ်။
ဒဏ်ရာအခြေအနေ မစိုးရိမ်ရပါဘူး ဟု မှ တာဝန်ရှိသူ တစ်ဦးက ပြောဆိုသည်။