သတင်းဌာန၏ ဇူလိုင် ၂ ရက် ညနေပိုင်း ရုပ်သံသတင်းအစီအစဉ် ရန်ကုန်ခေတ်သစ် ဒီကနေ့ ဇူလိုင် ၂ ရက် ညနေပိုင်း တင်ဆက်ပေးမယ့် သတင်းတွေကတော့ အမျိုးသားညီညွတ်ရေးအစိုးရ ကို အသိအမှတ်ပြု ထိတွေ့ဆက်နေတဲ့ တီမောနိုင်ငံကို အာဆီယံအဖွဲ့ဝင် ဖြစ်ခွင့်မပေးဖို့ မြန်မာ အကြမ်းဖက် စစ်ကောင်စီက လက်ရှိ အာဆီယံ ဉက္ကဌဆီကို ကန့်ကွက်စာပေးပို့ထားပြန်တယ်လို့ သိရပါတယ်။
ကရင်နီပြည်နယ် ဖားဆောင်းမြို့က အကြမ်းဖက် စစ်ကောင်စီရဲ့ ခလရ ၁၃၄ တပ်ရင်းကို တော်လှန်ရေးပူးပေါင်းတပ်တွေက အပြီးသတ် သိမ်းပိုက်လိုက်ပြီး ၊
စစ်ကောင်စီတပ်က အရာရှိ စစ်သည်တွေအပါအဝင် စစ်သုံ့ပန်း အယောက် ၅၀ ထက်မနည်းကိုပါ ဖမ်းဆီးရမိထားတယ်လို့ ကရင်နီတော်လှန်ရေးသတင်းရင်းမြစ်က ရန်ကုန်ခေတ်သစ်ကို ပြောပါတယ်။
ဧရာဝတီတိုင်း၊
ပုသိမ်မြို့က အမှတ် ၃ ရပ်ကွက် မြို့မရဲစခန်းဘေးမှာရှိတဲ့ ဆိုင်ခန်းတွေကို အကြမ်းဖက် စစ်ကောင်စီတပ်က အတင်း အဓမ္မ ဖယ်ရှားခိုင်းနေတဲ့ သတင်းအပါအဝင် နောက်ဆုံးရသတင်းတွေကို တင်ဆက်ပေးပါမယ်။