နောင်ချိုမြို့နှင့် ၁၀ မိုင်ခန့်သာ ကွာဝေးသော ရှောက်ခြုံရွာသို့ စစ်တပ် ရောက်ရှိလာပြီးနောက် မြို့ပေါ်သို့ လက်နက်ကြီးများဖြင့် ပစ်ခတ် တိုက်ခိုက်၊
ပြည်သူ ၄ ဦး ထိခိုက်ဒဏ်ရာရပြီး မြို့လုံးကျွတ် ထွက်ပြေးနေရ ရန်ကုန်၊
ဇွန် ၅ ရှမ်းပြည်နယ်မြောက်ပိုင်း၊
နောင်ချိုမြို့နှင့် ၁၀ မိုင်ခန့်သာ ကွာဝေးသော ရှောက်ခြုံရွာသို့ အကြမ်းဖက် စစ်တပ်က ရောက်ရှိလာပြီးနောက် မြို့ပေါ်သို့ လက် နက်ကြီးများဖြင့် ပစ်ခတ် တိုက်ခိုက်၍ ပြည်သူ ၄ ဦး ထိခိုက် ဒဏ်ရာရကာ မြို့လုံးကျွတ် ပြည်သူများ ထွက်ပြေးနေရကြောင်း ဒေသပြည်သူများက ရန်ကုန်ခေတ်သစ် သတင်းဌာနထံသို့ ပြောဆိုသည်။
ယမန်နေ့ ဇွန်လ ၄ ရက်နေ့ ည ၈ နာရီခန့်အချိန်မှစတင်၍ တွင် နောင်ချိုမြို့နှင့် ၁၀ မိုင်ခန့်သာ ကွာဝေးသော ရှောက်ခြုံရွာကို အကြမ်းဖက် စစ်ကောင်စီ တပ်သားများ ရောက်ရှိလာပြီးနောက် မြို့ပေါ် ရပ်ကွက်များသို့ ဟောင်ဝှစ်ဇာ လက်နက်ကြီး ၁၂ လုံးဖြင့် ပစ်ခတ် တိုက်ခိုက်ခဲ့ကြောင်း သိရသည်။
စစ်တပ်က ပစ်ခတ်သော လက်နက်ကြီးကျည်များသည် နောင်ချိုမြို့ပေါ်ရှိ ကားကြီးကွင်း ၊
ကမ္ဘောဇကျောင်း ၊
ညီညီနိုင် ဝပ်ရှော့ဟောင်းနှင့် ရွှေဝါးရိပ် အနီးတို့ကို ကျရောက်ပေါက်ကွဲခဲ့ပြီး စျေးရပ်ကွက်မှ အမျိုးသမီး ၂ ဦးနှင့် အမျိုးသား ၂ ဦး ထိခိုက်ဒဏ်ရာရခဲ့ကြောင်း သိရှိရသည်။
နောင်ချိုက စစ်ခွေးတွေက ရှောက်ခြုံရွာနားကို ရောက်နေပါပြီ ကံကြီးထဲကိုတော့ မရောက်သေးပါဘူး။
မနေ့ည ၈ နာရီဝန်းကျင်လောက်က နောင်ချိုမြို့ထဲကို လက်နက်ကြီး ၁၂ လုံးလောက် ပစ်ထည့်တာ ဘောလုံးကွင်းအနီးက ကားကြီးကွင်းထဲ တစ်လုံး၊
ကမ္ဘောဇကျောင်း ဝန်းကျင်တစ်လုံး၊
မြို့မစားသောက် ဆိုင်ရှေ့ ညီညီနိုင် ဝပ်ရှော့ဟောင်းနေရာ ၁ လုံးနဲ့ ရွှေဝါးရိပ်ဘက်တစ်လုံး ကျရောက်ပေါက်ကွဲတယ်။
ကျန်တဲ့အလုံးတွေကတော့ တခြားနေရာတွေကျပါတယ်။
နောင်ချိုမြို့ စျေးရပ်ကွက်ရှိ အမျိုးသမီး ၂ ဦးနဲ့ အမျိုးသား ၂ ဦး ထိခိုက်ဒဏ်ရာရတယ်လို့ သိရတယ် ဟု ဒေသပြည်သူတစ်ဦးက ပြောဆိုသည်။
ထိုသို့ အကြမ်းဖက် စစ်တပ်၏ အရပ်သားပြည်သူများကို လက်နက်ကြီးများဖြင့် ဦးတည်ပစ်ခတ် တိုက်ခိုက်ခြင်းကြောင့် မြို့ပေါ်နေ ပြည်သူများသည် လက်ရှိအချိန်တွင် စစ်ဘေးတိမ်းရှောင်နေရကြောင်း သိရသည်။
ပြောရေးဆိုခွင့်ရှိသူ လွေးယေဦးကမူ နောင်ချိုမြို့နယ်တွင် စစ်တပ်နှင့် တပ်များအကြား စစ်ရေးတင်းမာနေကြောင်း၊
နှစ်ဖက် တိုက်ပွဲများရှိနေပြီး စစ်တပ်က အင်အားဖြည့်တင်းခြင်းနှင့်စစ်ကူပေးပို့ခြင်းများ လုပ်ဆောင် နေကြောင်း ယနေ့သတင်းစာရှင်းလင်းပွဲတွင် ပြောဆိုသည်။