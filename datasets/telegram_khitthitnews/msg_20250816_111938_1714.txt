မင်းအောင်လှိုင်မှ မင်းအောင်လှိုင်ထံသို့ အာဏာလွှဲပြီး ပြန်လည် ဖွဲ့စည်းသော အစိုးရအဖွဲ့အသစ်တွင် ပညာရေးဝန်ကြီးဌာန မပါဝင်တော့ဘဲ ပျောက်ဆုံးနေ ရန်ကုန်၊
ဇူလိုင် ၃၁ စစ်တပ်ဦးစီးချုပ် မင်းအောင်လှိုင်မှ ယာယီသမ္မတ မင်းအောင်လှိုင်ထံသို့ အာဏာ ပြန်လွှဲပြီးနောက် ဖွဲ့စည်းလိုက်သော အစိုးရအဖွဲ့အသစ်တွင် ပညာရေးဝန်ကြီးဌာန ပါဝင်မလာတော့ဘဲ ပျောက်ဆုံးနေသည်။
မင်းအောင်လှိုင်က အစိုးရအဖွဲ့အသစ်တွင် ညိုစောကို ဝန်ကြီးချုပ်အဖြစ် ခန့်အပ်လိုက်ပြီး ဝန်ကြီးဌာနပေါင်း ၂၉ ခုပါဝင်ကာ အားကစားနှင့်လူငယ်ရေးဝန်ကြီးဌာနနှင့် ဟိုတယ်နှင့်ခရီးဝန်ကြီးဌာနကို ဝန်ကြီးတစ်ဦး ပူးတွဲ ခန့်အပ်ထားသည်။
ထူးခြားချက်မှာ ပညာရေးဝန်ကြီးဌာန ပါဝင်လာခြင်းမရှိတော့ဘဲ ဝန်ကြီးတချို့ကို ဖြုတ်ပယ်ထားသည်။
ပညာရေးဝန်ကြီးအဟောင်းမှာ ဒေါက်တာညွန့်ဖေဖြစ်ပြီး ၎င်းကို အစိုးရအဖွဲ့အသစ်တွင် ထည့်သွင်းခြင်းမရှိသည့်အပြင် ပညာရေးဝန်ကြီးဌာနကို ဝန်ကြီးဌာနစာရင်းမှ ဖြုတ်ပယ်ထားခြင်းဖြစ်သည်။