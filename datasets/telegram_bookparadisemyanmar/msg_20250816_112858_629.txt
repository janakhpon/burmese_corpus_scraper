တစ်ညနေမှာ ပင်ပန်းတဲ့အလုပ်တွေပြီးတော့ အမေက ကျွန်တော်နဲ့ ဖေဖေ့အတွက် ညစာလုပ် ပေးပါတယ်။
သူမက ကြက်ဥပန်းကန်ရယ် ၊
အသုပ်စုံနဲ့ မီးကင်ထားတဲ့ ပေါင်မုန့် တစ်ချပ်ကို အဖေ့ရှေ့မှာ တင်လိုက်တယ် ။
ချက်ခြင်း သတိထားမိတာက ပန်းကန်ပြားပေါ်က မီးလောင်ကျွမ်းထားတဲ့ ပေါင်မုန့်ပါပဲ။
သူ အပြစ်တင်တော့မှာ လားဆိုပြီး စောင့်မျှော်နေပေမယ့် အဖေက အားရပါးရစားရင်း ပြုံးပြီး ကျောင်းမှာ တစ်နေ့တာ ဘယ်လိုကုန်ဆုံးခဲ့လဲလို့ ကျွန်တော့်ကို မေးတော့တယ်။
အဖေက ဘာမှ မပြောသော်လည်း မီးလောင်ထားတဲ့ မုန့်အတွက် အမေက အဖေ့ကို တောင်းပန်ပါတယ်။
မေမေကို ဖေဖေ ပြန်လည်တုန့်ပြန်တဲ့ စကားက ကျွန်တော် ဘယ်တော့မှ မေ့နိူင်မှာ မဟုတ်ပါဘူး။
ရှင်မရယ် ၊
ယောက်ျားက ပေါင်မုန့်မီးကင်ဆို ကျွမ်းနေတာမျိုးမှ ကြိုက်တာ တဲ့။
ညဘက် အိပ်ယာဝင်တော့ အဖေက ကျွန်တော့်ကို နမ်းဖို့ ရောက်လာပါတယ်။
မီးလောင်ထားတဲ့ ပေါင်မုန့်ကို တကယ်ကြိုက်လားလို့ ဖေဖေ့ကို မေး ကြည့်ပါတယ်။
သူက ကျွန် တော့်ကို ပွေ့ဖက်ပြီးပြောတယ် သားမေမေက အလုပ်များတဲ့နေ့တွေဆို အရမ်းပင်ပန်းနေပြီ ဖေ ဖေတို့အတွက် ဒီအစားအစာ တွေပြင်ဆင်ဖို့ သူ အချိန်လုပြီး အ မြန်လုပ်ရတယ်၊
မရည်ရွယ်ပဲဖြစ်သွားတဲ့ကိစ္စအတွက်နဲ့ ပင်ပန်းနေတဲ့ မေမေ့ကို ထပ်ပြီး အပြစ်တင်ရင် သူစိတ်မကောင်းဖြစ်မှာပေါ့ မီးကျွမ်းနေတဲ့ ပေါင်မုန့်က ဘယ်သူ့ကိုမှ မနာကျင်နိူင်ဘူး ဒါပေမယ့် စကားလုံး တွေကတော့ အလွန် နာကျင်စေနိူင်တယ် မပြီးပြည့်စုံရင်တောင်မှ စေတနာနဲ့ လုပ်ပေးထားတဲ့ အခြားသူတွေရဲ့တန်ဘိုးကို ကျွန်တော်တို့သိဘို့ လိုပါတယ်။
ဘယ်သူမှ မပြီးပြည့်စုံ ကြပါဘူး။
လယ်တွင်းသားစောချစ်