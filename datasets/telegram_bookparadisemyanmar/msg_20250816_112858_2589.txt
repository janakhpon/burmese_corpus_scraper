ဘုရင့်ဆင်ပြောင်ကြီးက သူ့မိတ်ကောင်းဖော်မွန် ခွေးလေးကို လွမ်းလို့ သိပ်ဝမ်းနည်းသွားတာပေါ့။
ဘယ်လောက်တောင် ဝမ်းနည်းသွားသလဲဆိုရင် ဆင်ပြောင်ကြီးဟာ ဘာမှလည်း မလုပ်ချင်၊
ဘာမှလည်း မစားချင်၊
ရေလည်း မသောက်ချင်၊
ရေတောင် မချိုးချင်ပါဘူးတဲ့။
ဒီအခါ ဆင်ထိန်းက အကြောင်းစုံကို ဘုရင်ကြီးထံ သံတော်ဦးတင်ရပါတော့သတဲ့။
ဘုရင့်ထံ သံတော်ဦးတင်တဲ့အထဲ ဆင်ပြောင်ကြီးရဲ့ မိတ်ဆွေ ခွေးကို အခကြေးငွေယူပြီး ရောင်းထုတ်လိုက်တဲ့ အကြောင်း တစ်ခွန်းတလေမှ မဟခဲ့ပါဘူး။
ဖြစ်ချင်တော့ ဘုရင်ကြီးရဲ့ အမတ်ကြီးတစ်ပါးက ဉာဏ်အမြော်အမြင်ရှိပြီး တိရစ္ဆာန်တွေအကြောင်း နားလည်တတ်ကျွမ်းတယ်လို့ ဂုဏ်သတင်းကြီးလှပါသတဲ့။
ဒီတော့ ဘုရင်ကြီးက ဆင်ပြောင်ကြီး ဒီလို ဖြစ်နေရခြင်းရဲ့ အကြောင်းရင်းကို သွားရောက်ရှာဖွေဖို့ အမတ်ကြီးကို စေခိုင်းလိုက်တယ်။
အမတ်ပညာရှိက ဆင်တင်းကုတ်ကို ရောက်သွားပါတယ်။
ဘုရင့်ဆင်ပြောင်ကြီးဟာ တအား ဝမ်းနည်းနေတာကို သူ ချက်ချင်း မြင်လိုက်ရတယ်။
အမတ်ကြီးက တွေးပါတယ်။
ဆင်ပြောင်ကြီးဟာ အရင်က ပျော်ပျော်ရွှင်ရွှင်ပါပဲ။
အခုလည်း နေမကောင်းဖြစ်ဟန် မရှိပါဘူး။
ဒီလိုမျိုး အခြေအနေကို လူတွေမှာရော တိရစ္ဆာန်တွေမှာပါ အရင်က မြင်ဖူးတာပဲ။
ဒီဆင်ကြီးဟာ သောကပရိဒေဝမီး တောက်လောင်နေတာ။
တအား ရင်းနှီးတဲ့ မိတ်ဆွေတစ်ယောက် ဆုံးရှုံးလိုက်ရလို့ ဖြစ်မယ် အဲဒီနောက် အမတ်ပညာရှိဟာ ဆင်တင်းကုတ်အစောင့်တွေနဲ့ ဆင်စာကျွေးသူတွေကို ပြောလိုက်တယ်။
ဆင်ပြောင်းကြီး ဘာရောဂါမှ မဖြစ်ပါဘူး။
မိတ်ဆွေဆုံးရှုံးရလို့ ပူဆွေးသောက ရောက်နေတာပါ။
ဆင်ပြောင်ကြီးမှာ အင်မတန် ခင်မင်ရင်းနှီးတဲ့ တိရိစ္ဆာန်မိတ်ဆွေတစ်ကောင်ကောင် ရှိနေတာလား တဲ့။
ဒီတော့ ဘုရင့်ဆင်ပြောင်ကြီးနဲ့ ခွေးတေလေတို့ မိတ်ကောင်းဖော်မွန် ဖြစ်ခဲ့ကြပုံအကြောင်းကို သူတို့က ပြောပြကြတယ်။
ဒီအခါ ဒီခွေး ဘာဖြစ်သွားလို့လဲ လို့ အမတ်ကြီးက မေးပါတယ်။
သူတို့ ပြန်ပြောတာက ဒီလိုပါ။
အမည်မသိ လူတစ်ဦးက ဒီခွေးကို ယူသွားပါတယ်။
သူ အခု ဘယ်မှာလဲဆိုတာတော့ ကျွန်တော်မျိုးတို့ မသိကြောင်းပါ အမတ်ပညာရှိကြီး အမတ်ပညာရှိက ဘုရင်ကြီးထံ ပြန်သွားပြီး လျှောက်တင်တယ်။
အရှင်မင်းကြီး၊
အရှင့်ဆင်ပြောင်ကြီး နေထိုင်မကောင်း ဖြစ်နေတာ မဟုတ်ကြောင်း ဝမ်းမြောက်စွာ လျှောက်တင်ပါတယ်။
အရှင့်ရွှေနားတော်မှာ ကြားရတာ အထူးအဆန်း ဖြစ်ကောင်းဖြစ်နေပါလိမ့်မယ်။
ဆင်ပြောင်ကြီးဟာ ခွေးတေလေတစ်ကောင်နဲ့ မိတ်ဆွေရင်းချာ ဖြစ်နေခဲ့ကြောင်းပါဘုရား။
ဒီခွေးတေလေကို လူတစ်ယောက် ခေါ်သွားတဲ့အတွက် ဆင်ပြောင်ကြီး သောကမီး တောက်လောင်ပြီး အစားအသောက်လည်း မဝင်၊
ရေလည်း မချိုး ဖြစ်နေကြောင်းပါ။
တပည့်တော်ရဲ့ အမြင်ကို လျှောက်တင်လိုက်ရကြောင်းပါ အရှင်မင်းကြီး ဒီတော့ ဘုရင်ကြီးက မိန့်ဆိုတော်မူတယ်။
ခင်မင်ရင်းနှီးမှုဆိုတာ ဘဝရဲ့ အံ့ချီးဖွယ်ရာအကောင်းဆုံး အရာတစ်ခုပေပဲ။
အမတ်ပညာရှိကြီး၊
ကိုယ်တော့်ဆင်ပြောင်ကြီးရဲ့ မိတ်ဆွေခွေးတေလေကို ပြန်ခေါ်ပြီး ဆင်ပြောင်ကြီး တစ်ဖန် စိတ်ပျော်အောင် လုပ်ဖို့ကိစ္စကို ဘယ်လိုများ ဆောင်ရွက်တော်မူနိုင်မလဲကွဲ ဒီအခါမှာ အမတ်ပညာရှိက ပြန်လည်လျှောက်တင်ပါတယ်။
အရှင်မင်းကြီး၊
ဘုရင့်ဆင်တင်းကုတ်မှာ နေခဲ့တဲ့ ခွေးကို ထိန်းသိမ်းမွေးမြူထားသူကို အပြစ်ဒဏ်ခတ်မယ်လို့ ကြေညာမောင်းခတ်လိုက်ပါဘုရား အမတ်ပညာရှိကြီး အကြံပေးတဲ့အတိုင်း ဘုရင်းကြီးက ကြေညာမောင်းခတ်စေတယ်။
ခွေးတေလေကို ယူမွေးထားတဲ့ ရွာသားက ကြေညာမောင်းခတ်သံကို ကြားတဲ့အခါ ခွေးကို အိမ်က ပြန်လွှတ်ပေးလိုက်တယ်။
ခွေးတေလေဟာ သိပ်ပျော်သွားတယ်။
သူ့မိတ်ကောင်းဖော်မွန် ဘုရင့်ဆင်ပြောင်ကြီး ရှိရာဆီ မြန်နိုင်သမျှမြန်မြန် အပြေးလေး တန်းပြန်သွားပါတယ်။
ခွေးတေလေ ရောက်လာတော့ ဆင်ပြောင်ကြီး တအား ပျော်သွားပါပြီ။
ဆင်ပြောင်ကြီးက သူ့မိတ်ဆွေကို နှာမောင်းနဲ့ ပွေ့ချီပြီး ခေါင်းပေါ် တင်ထားလိုက်တယ်။
ခွေးတေလေက အမြီးလေး တနှံ့နှံ့နဲ့။
ဆင်ပြောင်ကြီးရဲ့ မျက်လုံးတွေကလည်း ပျော်ရွှင်ဝမ်းမြောက်မှုနဲ့ အရောင်လက်နေတယ်။
အဲဒီနောက် ဆင်ပြောင်ကြီးနဲ့ ခွေးတေလေတို့ဟာ သေတပန်သက်တဆုံး ပျော်ပျော်ရွှင်ရွှင် နေထိုင်သွားကြပါသတဲ့။
ဒီကြားထဲမှာ ဘုရင်ကြီးက သူ့ဆင်ပြောင်ကြီး လုံးဝ နေပြန်ကောင်းလာလို့ သိပ်ပျော်နေပါတယ်။
အမတ်ပညာရှိက ဆင်ပြောင်ကြီးရဲ့ စိတ်ကို ဖတ်တတ်တဲ့အတွက်လည်း တအံ့တဩ ဖြစ်နေတယ်။
ဒါကြောင့် အမတ်ပညာရှိကို ဘုရင်ကြီးက ထိုက်ထိုက်တန်တန် ဆုချီးမြှင့်တော်မူပါသတဲ့ကွယ်။
ပုံပြင်က ရတဲ့ သင်ခန်းစာက သဘာဝတရားကြီးက သတ်မှတ်ထားတဲ့ ရန်သူတော်တွေ တောင် မိတ်ကောင်းဖော်မွန်တွေ ဖြစ်လာနိုင်တယ် ဆိုတာပါပဲ။
ပုံပြင်ဖတ်ရင်း အင်္ဂလိပ်စာ တိုးတက်ကြပါစေ။