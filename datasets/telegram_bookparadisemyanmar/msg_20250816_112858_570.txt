ကျွန်တော်ငယ်ငယ်က တွေးခဲ့ဖူးတာ တစ်ခုရှိတယ်။
ဘုရားဖူးကားမှောက်တော့ အသက်ရှင်ကျန်ခဲ့တဲ့ အဒေါ်ကြီးက သူဟာ ကားမှောက်တဲ့အချိန်မှာ ဘုရားစာရွတ်နေခဲ့တာကြောင့် သေကံမရောက်ခဲ့တာလို့ ပြောတယ်။
တစ်ခါ အခြားတစ်ဖက်ကတွေးကြည့်ရင် ကားပေါ်က တခြားသေသွားတဲ့သူတွေမှာလည်း ဘုရားစာရွတ်နေတဲ့သူတွေ ပါချင်ပါမှာပဲလေ။
ဒါပေမဲ့ သူတို့ကျ ငါတို့လည်း ဘုရားစာရွတ်နေခဲ့တာပါပဲ လို့ ပြန်ပြောခွင့်မှ မရှိတော့တာ။
ဘီလ်ဂိတ်၊
စတိဗ်ဂျော့၊
ဇူကာဘတ် စတဲ့ အောင်မြင်ကျော်ကြားချမ်းသာတဲ့သူတွေ တက္ကသိုလ်အကြီးကြီးတွေကနေ ထွက်လိုက်တာ၊
ကျောင်းဆက်မတက်တော့တာ စသဖြင့် အံ့အားသင့်၊
လေးစားအားကျရတဲ့ အင်တာဗျူးတွေ၊
အတ္ထုပ္ပတ္တိတွေဖတ်ပြီး ပညာရေးကအရေးမကြီးပါဘူးကွာ လို့ ထင်သွားတတ်ကြပါတယ်။
တကယ်တော့ ကျောင်းထွက်ပြီး ဘဝပျက်သွားတဲ့သူတွေ တစ်ပုံကြီး ဒါပေမဲ့ သူတို့ကျ ဘယ်သူမှ အရေးလုပ်ပြီး အင်တာဗျူးမနေဘူးလေ။
ဒီလို သဘောတရားတွေအတွက် အင်္ဂလိပ်လို နာမည်တစ်ခုရှိတယ်။
လို့ လူသိများကြပါတယ်။
အဓိပ္ပာယ်ကတော့ ရှင်သန်ကျန်ရစ်တဲ့သူတွေကိုပဲ ကြည့်မိတဲ့ ကောက်ချက်အမှား ပေါ့။
ပထမကမ္ဘာစစ်အတွင်းက သတ္တုခေါင်းဆောင်း တွေ စပြီးဆောင်းလာကြတဲ့အခါ ဆေးရုံကို ဦးခေါင်းဒဏ်ရာနဲ့ ပြန်ရောက်လာတဲ့ စစ်သားတွေ ပိုများလာကြတာကို တွေ့ခဲ့ရတယ်။
ဒါကြောင့် သတ္တုခေါင်းဆောင်းတွေက စစ်သားတွေရဲ့ ဦးခေါင်းကိုထိခိုက်စေတယ်လို့ ကောက်ချက်မှားချမိကြပါတယ်။
တကယ်တော့ စစ်သားတွေ အသက်မသေဘဲ ခေါင်းဒဏ်ရာလောက်နဲ့ ဆေးရုံပြန်ရောက်လာနိုင်တာ သတ္တုခေါင်းဆောင်းတွေရဲ့ ကျေးဇူးကြောင့်ပါ။
မဟုတ်ရင် တိုက်ပွဲမှာတင် သေနေလောက်ပြီ။
ဒုတိယကမ္ဘာစစ်အတွင်းကလည်း တိုက်ပွဲကပြန်လာတဲ့ လေယာဉ်တွေမှာ ကျည်မှန်ထားတဲ့နေရာတွေကို မှတ်သားပြီး အဲ့နေရာတွေကို ထပ်ပိုးခိုင်ခံ့အောင် လုပ်ခဲ့ကြတယ်။
ဒါပေမဲ့ လေယာဉ်ပျက်ကျနှုန်းက သိသိသာသာလျော့ကျမသွားခဲ့ဘူး။
ဘာလို့လဲဆိုတော့ စခန်းပြန်ရောက်လာတဲ့လေယာဉ်တွေရဲ့ ကျည်ရာတွေက တကယ်တမ်း အဲ့နေရာတွေကိုမှန်လည်း လေယာဉ်ပျက်ကျမသွားဘူးဆိုတာ ပြနေတာဖြစ်ပါတယ်။
တကယ်က အဲ့နေရာတွေမဟုတ်တဲ့ အခြားနေရာတွေကို ထပ်ပိုးရမှာပါ။
ဒါမှသာ လေယာဉ်ပျက်ကျနှုန်း နည်းလာမှာဖြစ်ပါတယ်။
အခုလည်း အောင်မြင်သွားတဲ့သူတွေကို အားကျပြီး ကုမ္ပဏီဝန်ထမ်းဘဝ အဆင်ပြေနေရာကနေ ထဲက အတင်းရုန်းထွက်လိုက်တာ ဘဝပျက်သွားတဲ့သူတွေ တစ်ပုံကြီးပါပဲ။
အခြေအနေအချိန်အခါ နဲ့ ကံ၊
ဉာဏ်၊
ဝီရိယ တို့အပေါ် အများကြီး မူတည်ပါတယ်။
ရွှေဖလားနဲ့ ကြက်သားက လူတိုင်းမကိုင်နိုင်ပါဘူး။
စိတ်ကိုထိခိုက်စေသောစာစုများ