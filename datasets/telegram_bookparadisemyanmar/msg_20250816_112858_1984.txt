ထမင်းဆယ့်တစ်ဆုပ်၊
မုန့်ကြော်ဆယ့်တစ်ခု၊
တံခွန်ခုနစ်တိုင်၊
ဆီမီးခုနှစ်တိုင်၊
ပန်းဖြူပေါက်ပေါက်နှင့်တကွ နံ့သာရည်ဖျန်း၍ သူငယ်အိပ်ရာမှာထားရမည်။
မနက် ကျီးမနိုးမီ ခေါပဟောင်းကို သင်္ချိုင်းသို့ ပို့ရမည်။
နှစ်ရက်လောက်ကြာတော့ သူငယ်မိန်းကလေး ရွာက ပဲကြီးတစ်တောင်း၊
ရက်ကန်းထဘီ တစ်ထည်၊
ငွေသုံးကျပ်နှင့် မကောင်းကို လာကန်တော့ကြသည်။
သည်ကတည်းက မကောင်း၏ ဂုဏ်သတင်းသည် လေတိုက်တိုင်းလွင့်သော ဖွဲ့မှုန့်နယ် နေရာအနှံ့ကိုပျံ့နှံ့သွားခဲ့လေသည်။
အမေကောင်း နောက်ဆုံးနေထိုင်ခဲ့ရာ ယာတောကလေးမှာ ရွာသင်္ချိုင်းနှင့် လှမ်းသည်။
အမေကောင်းအလောင်း မြေချသည့်နေ့က ကျီးကန်းများ၊
စာငှက်များ၊
ဆက်ရက်များ၊
ချိုးများအားလုံး ယာတောတစ်ဝိုက် ဆောက်တည်ရာမရ ဖြစ်ခဲ့ကြသည်။
ငှက်ပေါင်းများစွာ ပြိုကျလာခဲ့သည်။
အမေကောင်းအလောင်းကို သယ်ယူရာလမ်းတစ်လျှောက် ငှက်ပေါင်းများစွာ ကောင်းကင်က လိုက်ပါပို့ဆောင်ခဲ့ကြသည်။
ဗျိုင်းတွေက သင်္ချိုင်းညောင်ပင်မှာ ဖွေးဖွေးလှုပ်အောင် ကြိုရောက်နေခဲ့သည်။
ထူးဆန်းသည်ဟု ဆိုနိုင်သည့်အချက်မှာ အဆိပ်ပြင်းလှသော မြွေဆိုးများပင် ညောင်ပင်ပင်စည်မှာ ငြိမ်သက်စွာတွယ်ကပ်နေကြခြင်းဖြစ်သည်။
သည်အခြင်းအရာကို ယုံကြည်ကြသူရှိသကဲ့သို့ မယုံကြည်သူတွေလည်းရှိ၏။
မည်သို့ပင်ဖြစ်စေ သည်ရွာစုကလေး ၌ သူငယ်နာရောဂါသည် တညွန့်လန်းလန်း ပြန်လည်ရှင်သန်လာခဲ့ပြန်လေသည် နေဝင်းမြင့် မူရင်းတင်ပေးသူများအား လေးစားလျှက် ပြန်လည်မျှဝေပါသည်။
မဟေသီမဂ္ဂဇင်း၊
ဩဂုတ်၊
၂၀၁၇။