ဘေးနားတွင်ဆရာဖိုးတေကုသမျှကိုကြည့်နေသောသူကြီးနှင့်သူကြီးကတော်က သမီးဖြစ်သူ၏ပါးစပ်မှ ဖွားရွှေဟူသော အသံကြောင့် ဟင်ခနဲဟာခနဲဖြစ်သွား၏။
သူကြီးလည်းဒေါသထောင်းခနဲထွက်သွားပြီး သူကသနား၍နေစရာပေးခဲ့သော သူကသူ့သမီးကိုပြန်ပြုစားရကောင်းလားဆိုပြီး စိတ်ထဲတွင်ဖွားရွှေအားတင်းသွားသည်။
ဆရာဖိုးတေကလည်း ဪ ခင်ဗျားက တော်တော်ကျေးစွပ်တတ်တာဘဲနော် သူကြီးကခင်ဗျားကိုသနားလို့နေစရာပေးထားတာကို ခင်များကကျေးဇူးမသိတတ်တဲ့အပြင် ကျေးပြန်စွပ်တယ်ပေါ့ဟုတ်လား မဟုတ်ပါဘူးဆရာ ကျုပ်မြစိန်လေးကိုချစ်လွန်းလို့ပါ အဖွားကြီး မင်းကျုပ်အစွမ်းကိုသိတယ်နော် ခင်ဗျားလုပ်ထားတာတွေ အကုန်ပြန်ယူသွားစမ်း ဟုတ် သိ သိပါတယ်ဆရာ ဆရာ့ကိုလည်းကြောက်ပါတယ် လုပ်ထားတာတွေပြန်ယူသွားပါ့မယ် ဆိုကာခေါင်းမှခြေရင်းအထိသပ်ချသွားပြီး အစွဲရှင်ထွက်သွားတော့သည်။
မြစိန်လေးလည်း ပျော့ခွေကျသွားပြီး ဖိုးတေကရေမန်းဖြင့်တောက်ကာနိုးလိုက်သည်။
ကဲ နာနေသေးလားမြစိန်လေး သူကြီး၏ရှေ့မှာပင်မြစိန်၏ပခုံးအားကိုင်ကာမေးလိုက်သည်။
မြစိန်လည်းရှက်ရွှံ့စွာဖြင့်အနောက်သို့ ပြန်ရွှေ့လာပြီး မနာတော့ပါဘူးဆရာ အင်း ဆရာ့အစွမ်းနဲ့တွေ့လို့အဖွားကြီးကကြောက်သွားပြီလေ ဟင်းဟင်း မြလေးကိုဘယ်သူမှထိလို့မရတော့အောင် ဆကာလုပ်ထားပေးပြီးပြီ ကျေး ကျေးဇူးတင်ပါတယ်ဆရာ ဆရာဖိုးတေမှာ တဏှာအကြည့်ဖြင့်မြစိန်အားကြည့်ပြီး မြစိန်၏လက်လေးကိုကိုင်ထားလိုက်သည်။
မြစိန်လည်းလန့်သွားပြီးလက်ကိုအတင်းပြန်ရုတ်သည်။
အဟမ်း အဟမ်း အမြင်မတော်သဖြင့်သူကြီးကချောင်းဟန့်လိုက်မှ ဆရာဖိုးတေကမြစိန်လက်ကိုပြန်လွတ်ပေးလိုက်သည်။
သူကြီးက ဟင်း အဖွားကြီးကိုရွာထဲကနေမောင်းထုတ်ရမယ် ကျုပ်အပေါ်မသိတဲ့အပြင်ကျေးပြန်စွပ်နေသေးတယ် သူ့ကိုဘာလုပ်ရမှာလဲသူကြီး ကျုပ်တာဝန်ယူပေးမယ်လေ နေနေဆရာ ကျုပ်ရွာကာလသားတွေစုပြီး သူ့အိမ်ကိုမီးသွားရှို့ပစ်လိုက်မယ် သူကြီး၏အပြောကြောင့် ဆရာဖိုးတေမှာကောက်ကျစ်သောအပြုံးတစ်ခုကိုဖန်တီးလိုက်၏။
ထိုညနေ၌သူကြီးသည်ကာလသား ဆယ်ယောက်ခန့်စုပြီး ရွာတောင်ဘက်အစွန်ရှိ ဖွားရွှေရှိရာအိမ်သို့သွားကြ၏။
ဖွားရွှေသည်သူကြီးလာသည်ကိုမြင်လျှင် ဝမ်းသာအားရဖြင့် ဆေးဖော်စပ်နေရာမှထလာပြီး သူကြီးအားအပြေးကလေးလာကြိုရှာ၏။
ဟင် သူကြီးကျုပ်အိမ်ကိုလာတယ် လူတွေလည်းအများကြီးပါလား ဧကန္တသူကြီးမှာကိစ္စရှိလို့ထင်တယ် လာအိမ်ထဲဝင်လေသူကြီး မလာတော့ဘူးဖွားရွှေ ကျုပ်ဖွားရွှေကိုမေတ္တာရပ်ခံဖို့လာတာပါ ဖွားရွှေကျုပ်တို့ရွာကနေအသာတကြည်ထွက်သွားပေးပါ မဟုတ်ရင်အကြမ်းနည်းသုံးရလိမ့်မယ် သူကြီးထံမှမမျှော်လင့်သည့်စကားလုံးကြားလိုက်ရသောကြောင့် ဖွားရွှေခဗျာ ရင်ထဲဝမ်းနည်းစိတ်ဝင်လာပြီး မျက်ရည်အဖြစ်ပြောင်းလဲသွားတော့သည်။
ကျုပ်ဘာလုပ်မိလို့လဲသူကြီးရယ် ဘာလုပ်မိလို့လဲဟုတ်လား ခင်ဗျားကရွာထဲကလူတွေကိုခင်ဗျားရဲ့ယုတ်ညံတဲ့ပညာနဲ့ပြုစားထားတယ်လေ ဒါတင်မကသေးဘူး ကျုပ်သမီးလေးကိုပါပြုစားထားတယ် ခင်ဗျားကတော်တော်ကျေးစွပ်နဲ့အဖွားကြီးဘဲ ဟာ ကျုပ်မလုပ်ရပါဘူးသူကြီးရယ် ကျုပ်ဆေးပညာကလွဲလို့ဘာမှမတတ်ပါဘူး တော်စမ်းအဖွားကြီး ဘာဆေးပညာလဲ မိလုံးခင်ရဲ့သားလေးကိုပြုစားထားတာတွေ၊
ညွန့်စီမကိုခြိမ်းခြောက်တာတွေ၊
ကျုပ်သမီးလေးကို ပြုစားထားတာတွေက ခင်ဗျားတတ်တဲ့ဆေးပညာလား ခင်ဗျားပါးစပ်ပုတ်ကြီးကနေထွက်လာတဲ့စကားလုံးအတိုင်း တကယ်ဖြစ်လာတာလည်း ခင်ဗျားရဲ့ဆေးပညာဘဲလား ကျုပ်တကယ်ပြောတာပါသူကြီးရယ် ကျုပ်ဆေးပညာကလွဲပြီး ဘာမှမတတ်ပါဘူး ကျုပ်ပြောတဲ့အတိုင်းဖြစ်တယ်ဆိုတာကလည်း ကျုပ်အာရုံရလို့ပြောမိတာပါ ဟာသူကြီး သူပြောတာတွေယုံမနေနဲ့ အဖွားကြီးကစုန်းမကြီးဆိုတာတရွာလုံးသိနေကြတာဘဲ ဟုတ်တယ်သူကြီး မောင်းထုတ်ပစ် စုန်းမကြီးကိုခေါ်ထားမိတာရွာနာတယ် ဟုတ်တယ်သူကြီး ကာလသားတို့၏ အားပေးထောက်ခံမှုကြောင့် သူကြီးလည်းသွေးဆူလာပြီး ကဲအဖွားကြီး ခင်ဗျားထွက်သွားတော့ဗျာ မဟုတ်ရင်ကျုပ်အဆိုးမဆိုနဲ့ ကျုပ်ရှင်းပြပါရစေသူကြီး ကြာပါတယ်ကွာ ကဲကာလသားတွေ သူ့အိမ်ကိုမီးမြိုက်ပစ်လိုက်ကွာ သူကြီးကထိုသို့ပြောလိုက်သည်နဲ့ ကာလသားများကမီးတုတ်များကို ဖွားရွှေ၏အိမ်တံစက်မြိုက်အောက်သွားတို့လိုက်ကြသည်။
နေကြပါဦးဗျာ မဖြစ်သင့်တာဖြစ်ကုန်တော့မှာဘဲ ဖွားရွှေ၏အိမ်ကိုမီးမြိုက်နေသည်ကိုအစအဆုံးမြင်နေရသောလူငယ်တစ်ဦးက ဝင်ဟန့်တားလိုက်ခြင်းဖြစ်သည်။
သူကြီးကလူငယ်အား လှည့်ကြည့်လာပြီး ဒီကငါ့တူကဘာသိလို့ဝင်တားရတာလဲ ကိုယ့်လမ်းကိုသွားပါ ကျုပ်ဘာမှမသိပါဘူးဗျာ ဒါပေမဲ့ဒီကဦးကြီးတို့က သူတော်ကောင်းကိုပစ်မှားမိတော့မှာမို့ ကျုပ်ကဝင်တားရတာပါ ဘာသူတော်ကောင်းလဲ ခင်ဗျားကအဖွားကြီးရဲ့အမျိုးလား အဖွားကြီးကျုပ်ရွာအပေါ်လုပ်ထားတာတွေ မင်းမသိဘူးလား ဦးကြီးတို့ကလူတစ်ယောက်ရဲ့သွင်ပြင်ကိုကြည့်ပြီး အမှားအမှန်ဆုံးဖြတ်မိတာမှားတာဘဲ မင်းကဘာသိလို့ခုလိုဝင်ပြောရတာလဲ