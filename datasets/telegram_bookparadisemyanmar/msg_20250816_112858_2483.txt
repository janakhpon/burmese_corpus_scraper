ငရဲကိုဖြတ်သန်းနေရပြီဆိုရင် မရပ်နဲ့ ဆက်သာလျှောက် ဝင်စတန်ချာချီ ငရဲကိုရောက်နေပြီဆိုရင် ထွက်လမ်းကိုမနားမနေ ရှာမှလွတ်မြောက်မယ်။
ဒီနေရာကိုရောက်နေရလို့ အဖြစ်ဆိုးလှချည်ရဲ့လို့ ငိုကြွေးမြည်တမ်းနေတာ အလကားပဲ။
ငရဲသားတွေကိုရက်စက်လှချည်လား လို့ ဆဲဆိုနေတာအသုံးမဝင်ဘူး။
ငရဲမီးပူတဲ့ခဏမှာ အလန့်တကြားထပြေးတဲ့ ပြေးခြင်းမျိုးကလည်း ထွက်လမ်းကိုရောက်စေမှာမဟုတ်ဘူး။
ထွက်လမ်း ကို မတွေ့မချင်းရှာမယ်ဆိုတဲ့ ခိုင်မာတဲ့သန္နိဌာန်မျိုး နဲ့ အလုပ်လုပ်မှသာ လွတ်မြောက်နိုင်မယ်။
အင်္ဂလန်ဟာ ဒီနည်းနဲ့ပဲဒုတိယကမ္ဘာစစ်နဲ့ နေ့ဆိုးတွေကို ကျော်ဖြတ်အသက်ရှင်နိုင်ခဲ့တယ်။
ဒီကောင်တွေကို လူမဆန်ဘူးလို့ပြောနေလို့ ရပ်သွား ကြမှာမဟုတ်ဘူး။
အသိတရားဝင်လာကြမှာ မဟုတ်ဘူး။
ရလိုက်တဲ့ပူဆွေးသောကတစ်ခုကြောင့် ဝုန်းခနဲထလုပ်တဲ့အလုပ်ထက် ရည်မှန်းချက်တစ်ခုကို ရေရှည် ရေတိုပန်းတိုင်ထားပြီး အင်နဲ့အားနဲ့ မှန်မှန်လုပ်တာမျိုးကပိုထိရောက်တယ်။
ဒေါသကြောင့် ထလုပ်တဲ့အလုပ်မျိုးကလည်း ခဏတာကောင်း ပေမယ့် ခိုင်မာစွဲမြဲမှုမရှိရင် အသံသာကျယ်ပြီး ထိချက်မနာတဲ့လက်သီးလိုပဲ။
ငရဲမီးပူလို့ အလောတကြီး ထွက်ပေါက်ပြေးရှာတာမျိုးထက် တည်ငြိမ်တဲ့စိတ်နဲ့ ပုံမှန်အားထုတ်နေ့မယ့် မဆုတ်မနစ်တဲ့ ဇွဲ မျိုးကမှ အလုပ်ပိုဖြစ်တယ်။
လူအုပ်ကြီးနဲ့ဝုန်းခနဲထလုပ်ပြီး ခဏပဲခံတာမျိုးထက် လူအင်အားတစ်ရပ်က ပုံမှန်အလုပ်လုပ်ပေးတာက ပိုထိရောက်တယ်။