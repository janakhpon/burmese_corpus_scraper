စာကောင်းပေမွန်လေးတစ်ခု ဖတ်ကြည့်ရအောင် အမည်ရတဲ့ အိန္ဒိယနိုင်ငံသူ အမျိုးသမီးကြီးဟာ အများအတွက် လှုဒါန်းသူ၊
ပရဟိတလုပ်ငန်း ခေါင်းဆောင်သူပါ။
ကို စတင်တည်ထောင်ခဲ့သူ။
ရဲ့ နဲ့လည်း တွဲဖက်လျက် ပရဟိတလုပ်ငန်းတွေ လုပ်နေသူပါ။
အောက်မှာ ဘာသာပြန်ထားတဲ့ စာစုလေးဟာ သူရေးထားတဲ့ ချုပ်ရိုးပေါင်း သုံးထောင် ဆိုတဲ့ စာအုပ်ထဲမှ ကောက်နှုတ်ချက်ပါ။
အင်္ဂလိပ်လိုလည်းဖတ်ပါ။
ဘာသာပြန်ပုံကိုလည်း သတိပြုပါ။
သူပေးချင်တဲ့ ကိုလည်း ယူပါလို့ ပြီးခဲ့တဲ့နှစ်က ကျမဟာ လန်ဒန် ဟီသရိုအပြည်ပြည်ဆိုင်ရာလေဆိပ်မှာ လေယဥ်စီးဖို့စောင့်နေခဲ့တယ်။
ကျမဟာ နိုင်ငံခြားရောက်နေရင်လည်း ဆာရီပဲဝတ်တယ်၊
ခရီးသွားနေရင်တော့ အောက်ကဘောင်းဘီရှည်နဲ့ ဆာရီကိုဝတ်ရတာ ပိုကြိုက်တယ်။
အိန္ဒိယဆန်ဆန်ဝတ်စားထားတဲ့ အဖွားကြီးကျမ လေယဥ်စီးဖို့ဂိတ်ပေါက်မှာ စောင့်နေတာပေါ့ရှင်။
လေယဥ်ပေါ်တက်ဖို့လိုသေးတာမို့ ကျမ ထိုင်ချလိုက်ပြီး ဘေးပတ်ဝန်းကျင်ကို လေ့လာကြည့်လိုက်တယ်။
ဘန်ဂါလူရူးမြို့ကိုသွားမယ့် လေယဥ်ဆိုတော့ အနားကလူတွေ ဒေသစကားဖြစ်တဲ့ ကန်နာဒါ နဲ့ပြောနေကြတာ ကြားရပါတယ်။
ကျွန်မနဲ့ သက်တူရွယ်တူ အဖိုးကြီး အဖွားကြီးစုံတွဲတွေ တွေ့ရတယ်၊
သူတို့ရဲ့ သားသမီးတွေ ကလေးမွေးလို့၊
အိမ်ပြောင်းလို့ ကူညီပေးပြီး သို့မဟုတ် မှပြန်လာကြပုံပဲ။
အင်္ဂလိပ်လူမျိုး စီးပွားရေးလုပ်ငန်းရှင်ကြီးအချို့ကတော့ အိန္ဒိယနိုင်ငံရဲ့ တိုးတက်ဖွံ့ဖြိုးရေးအကြောင်း ပြောနေကြတယ်။
ဆက်ကျော်သက်အချို့ကတော့ သူတို့လက်ထဲက စက်ကရိယာလေးတွေနဲ့ အလုပ်ရှုပ်နေကြချိန်မှာ ကလေးငယ်လေးတွေကတော့ ဂိတ်ပေါက်နားမှာ အော်ဟစ်ပြေးလွားနေကြလေရဲ့။
နောက်မိနစ်အနည်းငယ်ကြာတော့ လေယဥ်ပေါ်ကိုတက်ကြဖို့ ကြေငြာတော့ ကျွန်မလည်း တန်းဝင်စီလိုက်တယ်။
ကျွန်မရှေ့က အမျိုးသမီးဟာ အနောက်တိုင်းပုံစံ အိန္ဒိယ ပိုးဝတ်စုံကိုဝတ်ထားတဲ့ သားသားနားနားပုံစံ၊
ဂူချီလက်ကိုင်အိတ်နဲ့ ဒေါက်ဖိနပ်နဲ့။
သူ့ရဲ့ ဆံပင်ကလည်း ပုံစံကျ သပ်ရပ်နေတာပဲ။
သူ့ဘေးမှာရပ်နေတဲ့ သူငယ်ချင်းကတော့ စျေးကြီးတဲ့ ပိုးသားဆာရီနဲ့၊
ပုလဲပုတီးနဲ့ လိုက်ဖက်တဲ့ နားဆွဲတွေနဲ့၊
စိန်လက်ကောက်လေးတွေလည်း ဝတ်ထားလိုက်သေး။
အနားက အအေးဗူးတွေရောင်းတဲ့ စက်ကိုကြည့်ပြီး တန်းစီနေရာမှ သောက်ရေဝယ်ရင်ကောင်းမလား တွေးမိပါတယ်။
ရုတ်တရက် ကျွန်မရှေ့က မိန်းမက နောက်ကိုငဲ့ကာ သနားတဲ့အကြည့်နဲ့ ကျွန်မကို ကြည့်လာပါတယ်။
သူ့ရဲ့ လက်ကို ဆန့်ထုတ်လိုက်ပြီး ရှင့်ရဲ့ လေယာဥ်ပေါ်တက်ခွင့်လက်မှတ်ကို ကြည့်ပါရစေ လို့ပြောပါတယ်။
ကျွန်မကလည်း သူ့ကို လက်မှတ်ပေးမိတော့မလို့၊
ဒါပေမယ့် သူက လေကြောင်းလိုင်းဝန်ထမ်းလည်း ဟုတ်ပုံမရတော့ ဘာလို့ပြရမှာလဲ လို့ ပြန်မေးလိုက်ပါတယ်။