တစ်ခါက တိုင်းပြည်တစ်ခုမှာ ဘုရင်ကြီးတစ်ပါး ရှိလေသည်။
တစ်နေ့မှာတော့ ဘုရင်ကြီးက သူ့ရဲ့ပ ညာရှိအမတ်ကို ပညာစမ်းချင်တာနဲ့ သူလက်ဟန် ခြေဟန်နဲ့ မေးတဲ့မေးခွန်းတွေကို ဖြေပေးရမယ်လို့ အမတ်ကြီးကိုပြောသည်။
ဆုပေး ဒဏ်ပေး အနေနဲ့ ဖြေနိုင်ခဲ့ရင် ထီးနန်းကလွဲလို့ ကြိုက်တာတောင်းနိုင်ပြီး မဖြေနိုင်ရင်တော့ ပြည်နှင်ဒဏ်ခံရမည်။
ဒီတော့ အမတ်ကြီးက သူခဏလောက်စဉ်းစားပါရစေဆိုပြီး ချောင်းစပ်တစ်ခုနားမှာ စိတ်ညစ်ညစ်နဲ့ လာထိုင်နေလိုက်သည်။
စိတ်ထဲမှာလည်း ဒီဘုရင်သက်သက်ညစ်တယ်၊
ငါ့ကို အရှက်ခွဲချင်လို့ ဒီလိုလုပ်တာ ဆိုပြီး တွေးနေမိသည်။
ဒါပေမဲ့ သူမဖြေဘူးဆိုရင်လည်း ဘုရင်ကြီး အမျက် တော် ရှသွားနိုင်သည်။
ဒီအချိန်မှာပဲ သိုးကျောင်းသားလေးတစ်ယောက် ရောက်လာပြီး အမတ်ကြီး မှိုင်နေရတဲ့အကြောင်းကို မေးတော့သည်။
အမတ်ကြီးလည်း ဖြစ်ကြောင်းကုန် စင်ကို ပြောပြလိုက်သည်။
ဒီတော့ သိုးကျောင်းသားလေးက အမတ်ကြီးအစား ကျွန်တော်ဖြေပေးမယ် ဆိုပြီးပြောသည်။
အ မတ်ကြီးက မဖြစ်ပါဘူးကွာ။
မင်းက ဘာသိမှာမို့လို့လဲ။
တော်ကြာ နှစ်ယောက်လုံး ဒုက္ခရောက်ကုန်လိမ့်မယ် ဆိုပြီးတားသည်။
သိုးကျောင်းသားလေးကလည်း ရပါတယ် သူဖြေနိုင်ပါတယ် ဆိုပြီး တတွင်တွင် ပြောနေတာနဲ့ အမတ်ကြီးလည်း ပြောမရတဲ့အဆုံး သဘောတူလိုက်လေသည်။
ဒီလိုနဲ့သူတို့နှစ်ယောက်သား နန်းတော်ထဲပြန်ဝင်လာပြီး အရှင်မင်းကြီးရဲ့ မေးခွန်းတွေကို ကျွန်တော့်ရဲ့အငယ်ဆုံးတပည့်လေးကပဲ ဖြေပေးမယ်ပါလိမ့်မယ် ဆိုပြီး အမတ်ကြီးက ခပ်ကြွားကြွားလေး ပြောလိုက်သည်။
ဘုရင်ကြီးကလည်း လက်ခံသည်။
အားလုံးအဆင့်သင့်ဖြစ်တော့ ပထမမေးခွန်းကို စမေးသည်။
ဘုရင်ကြီးက လက်ညှိုးကိုအပေါ်ကိုထိုးပြသည်။
ဒါကို သိုးကျောင်းသားလေးက ခေါင်းညိမ့်ပြသည်။
မှန်တယ် ဆိုပြီး ဘုရင်ကြီးက အားရဝမ်းသာနဲ့ ချီးကျူးသည်။
ဒုတိယမေးခွန်းကျတော့ လက်ညှိုးကိုအောက်ဘက်ကို ထိုးပြပြန်သည်။
ဒီတစ်ခါလည်း ကောင်လေးက ခေါင်းညိမ့်ပြန် သည်။
ဒါလည်း မှန်ပြန်သည်။
အမတ်ကြီးကတော့ သူတို့ကိုကြည့်ပြီး ဘာတွေမေးလို့ ဘာတွေဖြေပြီး မှန်နေကြမှန်း စဉ်းစားမရဘဲ ရှိလေသည်။
ဒါနဲ့ တတိယမေးခွန်းကို ရောက်လာသည်။
ဘုရင်ကြီးက လက်ညှိုးထောင်ပြီး စက်ဝိုင်းပုံစံ မွှေ့ပြသည်။
ဒီတစ်ခါကျတော့ ကောင်လေးကဘာမပြောဘဲ ဘုရင်ကြီးအနားကို ကပ်သွားပြီး လူပုံအလည်မှာပဲ ဘောင်းဘီကို ချွတ်ပြလိုက်လေသည်။
ရုတ်တရက်ဆိုတော့ ဘုရင်ကြီးလည်းကြောင်သွားသည်။
နောက်မှ မှန်တယ် ဆိုပြီး ကောင်လေးကိုရော အမတ်ကြီးရော ဆုတော်လာဘ်တော်တွေ အားရဝမ်းသာနဲ့ ချီးမြှင့်လိုက်လေတော့သည်။
ဒါပေမဲ့ အမတ်ကြီးကတော့ ခုချိန်ထိ နားမလည်နိုင်။
ဘာတွေမေးလို့ ဘာတွေဖြေခဲ့ကြလဲဆိုတာကို သိပ်ပြီးသိချင်နေသည်။
ဒီတော့ ကောင်လေးကို မေးကြည့်သည်။
ကောင်လေးက ဘုရင်ကြီးက ပထမဆုံး အပေါ်ကိုလက်ညှိုး ထိုးပြတယ်လေ။
အဲ့ဒါမင်းရဲ့တောင်ပေါ်မှာရှိတဲ့သိုးတွေ ငါ့ကိုပေးမလားလို့ မေးတာဗျ။
ကျုပ်ကလည်း ကျုပ်သိုးတွေမှမဟုတ်တာ ယူပေါ့ ဆိုပြီး ခေါင်းညိမ့်ပြလိုက်တယ် ဒုတိယမေးခွန်းက တောင်အောက်ကသိုးတွေရော ငါ့ကိုပေးမလားတဲ့။
ဒါလည်း ပေးလို့ရလို့ ပေးလိုက်တယ် တတိယမေးခွန်းကျတော့ ဒီဘုရင်လောဘကြီးသွားပြီ။
သိုးတွေအကုန် ပေးမလားတဲ့လေ။
ကျုပ်လည်း ဒါတော့ စိတ်မရှည်တော့ဘူး။
အဲ့ဒါကြောင့် ဒါပဲယူတော့ဆိုပြီး ပြလိုက်တာပဲ သိုးကျောင်းသားလေးရဲ့စကားက သူဟာနဲ့သူတော့ ဟုတ်နေသည်။
ဒါပေမဲ့ အမတ်ကြီးက စိတ်ထဲကနေ ဟုတ်တော့မဟုတ်သေးဘူးလို့ တွေးနေမိသည်။
ဒီကောင်လေးက သိုးကျောင်းသားဆိုတာ ဘုရင်ကြီးက သိမှမသိတာ။
ဒါနဲ့ ဘုရင်ကြီးကိုလည်း ဘာတွေမေးလို့ ဘာတွေ ဖြေခဲ့ကြလဲ ဆိုပြီး မေးကြည့်ပြန်သည်။
ဒီတော့ ဘု ရင်ကြီးက ပထမမေးခွန်းက လူကောင်းတွေသေတဲ့အခါ နတ် ပြည်ရောက်ကြတာ ဟုတ်လားလို့မေးတော့ မင်းကောင်လေးကဟုတ်တယ်တဲ့။
အဲဒါ အမှန်ပဲလေ နောက် ငါက မကောင်းတဲ့လူတွေသေတဲ့အခါ ငရဲကျတာ ဟုတ်လားဆိုပြီး မေးတော့လည်း သူဖြေတာ မှန်တာပဲ နောက်ဆုံး တတိယမေးခွန်းရဲ့ အဖြေကတော့ ငါ အကြိုက်ဆုံးပဲဟေ့။
ကမ်ဘာလောကကြီးမှာ လူဖြစ်လာဖို့ အဓိကလိုအပ်တာ ဘာလဲလို့မေးတော့ သူက သိသိသာသာကွီိး ပြသွားတယ်။
သိပ်တော်တဲ့က လေးပဲ ဗဟုသုတ စာပေ ဘဝ ပုံပြင်