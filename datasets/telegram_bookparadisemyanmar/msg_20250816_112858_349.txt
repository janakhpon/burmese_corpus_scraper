ဟုတ်တယ်အဒေါ်ရဲ့။
ခုနက အဒေါ်ပြောတဲ့ ဒီလိုတောင်ကုန်းဖျားလေးတွေမှာ ဦးရာလူစနစ်နဲ့ တဲသာသာအိမ်ကလေးတွေထိုးပြီး နေကြတဲ့ ဆင်းရဲနွမ်းပါးတဲ့ဘဝတွေရဲ့အကြောင်းကို ကျွန်တော်တို့က ပိုလေ့လာချင်တယ်ခင်ဗျ ကျွန်တော်တို့ နှစ်ယောက်သည် ခပ်ပြုံးပြုံးပြန်ပြောနေမိသည်။
အို ကွယ် မင်းတို့တွေ အပင်ပန်းမခံပါနဲ့လား။
အဒေါ်တို့က ကိုယ်စပါးကိုယ်စိုက်၊
ကိုယ်တိုင်ရိပ်သိမ်း၊
ကိုယ်တိုင်ဖွတ်၊
ကိုယ်တိုင်ထောင်းစားနေရတာတောင် သူ့တို့ရဲ့ အာဏာလုစစ်ပွဲထဲက လွတ်သေးတာမဟုတ်ဘူး။
မင်းတို့က ဘာကြောင့်များ သူများအကြောင်းကို စပ်စပ်စုစုနဲ့မေးပြီးမှ ထမင်းစားချင်နေရတာတုန်း ၊
မဖြစ်ပါဘူး မင်းတို့ပြန်ကြတော့၊
ဇော်နိုင်နဲ့တုပြိုင်ပြီး အပေါင်းအသင်းလုပ်မနေနဲ့၊
ဒင်းက ခွေးဖြစ်မယ့်ကောင် ဒေါ်ပြာရီသည် စကားပြော အရှိန်ကောင်းပြီး သူ့သားဇော်နိုင်ကို ခနောတဲ့တဲ့ ပြောချလိုက်သည့်စကားကြောင့် ကျွန်တော်နှစ်ယောက်စလုံးသည် မှင်သက်နေခဲ့ကြသည်။
ဇော်နိုင်လည်း ကျွန်တော်တို့ကို အားနာသည့် မျက်ဝန်းနှင့်လှမ်းကြည့်နေလေ၏။
အဒေါ်အိမ်က အကောင်ကိုသာကြည့် ၊
သူများအလုပ်ကို မကူညီရရင် မနေနိုင်မထိုင်နိုင်နဲ့ ဝင်ဝင်ရှုပ်နေတာ။
သူ့မှာ ကလေးလေးယောက်နဲ့ အလုပ်မရှိအကိုင်မရှိ ဖြစ်နေတာတောင် သူ့မိန်းမကို အိမ်ကသားသမီးတွေဝမ်းဝဖို့ ထမင်းဘယ်ကဘယ်လိုရလို့ ဘာကျွေးနေသလဲဆိုတာတောင် တစ်ခွန်းမေးဖော်မရဘူး။
ထင်ခနဲရှိ သူ့အိမ်ကို ဘယ်ကဟာမှန်းမသိတဲ့ သူငယ်ချင်းတွေ ခေါ်ခေါ်လာတာလေ အိမ်က မိန်းမမှာတော့ သူခေါ်လာတဲ့ ဧည့်သည်တွေလာရင် ဧည့်သည်တွေကို ဘာနဲ့ဧည့်ခံရမလဲဆိုတာ ခေါင်းမီးကိုတောက်လို့ ၊
အိမ်ကဆန်အိုးထဲမှာ ကြွက်ဖလောင်းတွေတိုးနေတာ သူမသိဘူးထင်ပါရဲ့။
တစ်ခါတလေများ ဒင်းက သူ့အိမ်ပေါ်မှာ အရက်ဝိုင်းတောင်တယ်လိုက်သေး သူ့အိမ်ကို မင်းတို့လည်း တွေ့တဲ့အတိုင်းပဲ သူ့တို့လင်မယားတောင် ဘယ်လိုအိပ်လို့ ဘယ်လိုနေရမလဲဆိုတာမသိဘဲနဲ့ ။
ဝမရှိဘဲ ဝိလုပ်ချင်တဲ့အကောင် ဒင်းက ခွေးဖြစ်မယ့်ကောင်၊
အခုတောင် ဟိုအိမ်တင်၊
ဒီအိမ်တင်နဲ့ သားသမီးတတွဲတွဲလိုက်နေရတဲ့မိန်းမခမျာ ဒီလောက်ပင်ပန်းနေတာ ဒင်းက အလုပ်လုပ်ဖို့စိတ်ရောကူးမိရဲ့လား မေးကြည့်ပါဦး နောက်ဆုံး တင်စရာအိမ်မရှိတော့ အခုမင်းတို့တွေ့တဲ့တိုင်းပဲ သူများအိမ်ကြို အိမ်ကြားထဲနေကြရတာ။
သူ့အိမ်ပေါ်မှာ ကြမ်းခုနှစ်ခြောက်ရော့ ပြည့်ရဲ့လား မင်းတို့ရေကြည့်စမ်း ။
ဒါနဲ့များ ဒင်းက သူတော်ကောင်းကြီးလုပ်ချင်နေတာလေ အိမ်ကလေးတစ်လုံး ကောင်းကောင်းဆောက်ဖို့လုပ်ဆိုတာ ဒင်းက မနက်ဖြန် မနက်ဖြန်နဲ့ အခုချိန်ထိ တုတ်တုတ်မလှုပ်ဘူး ဒေါ်ပြာရီသည် သူ့စကားအဆုံးတွင် ကျွန်တော်တို့နှစ်ယောက်ကို ထောင်ခံချက်ယူသည့်တိုင်အောင် ခဏတာစိုက်ကြည့်ပြီး သူ့ချွေးမ မိစံကို လှမ်းပြောလေသည်။
ဟမ် မိစံ ငါ့သားကိုယူမိတာ ညည်းတော့ ကံဆိုးသူ မောင်ရှင်ပဲဟေ့ ။
ဒင်းကိုအားကိုးပြီး ဒီလိုသာစခန်းသွားနေရင်တော့ ဘယ်နေ့ပြာပုံတိုးအိပ်ရမလဲဆိုတာ ငါတော့မြင်ယောင်သေးသပ့ ဒေါ်ပြာရီသည် စကားသံဝဲဝဲနှင့် အာမောင်းအာရင်းသန်သန်ပြောနေသည်ကို ဇော်နိုင်မှာ ဟန်မူယာမပျက်သည့်တိုင်အောင် ထိန်းပြီး ကျွန်တော်တို့ရှေ့တွင် အပြုံးမပျက် ရှိနေတော့သည်။
ထို့နောက် ကျွန်တော်တို့သည် ထိုစကားဝိုင်းကို မျက်စိသူငယ် နှားသူငယ်ဖြင့် အဆုံးသတ်ပြီး ဇော်နိုင်တို့ရွာထဲတွင် လှည့်ပတ်လျှောက်ကြည့်နေမိသည်။
သည်လိုနှင့် နေလုံးကြီးက မြေနိမ့်ချိုင့်ဝှမ်းရွာ ထန်းရှူးတန်းနောက်သို့ နီတာတာ ထိုးဆင်းလာသည်။
ကျွန်တော်တို့ ပြန်ကြရအောင် လွမ်းဝေအောင် ဇော်နိုင်က ကျွန်တော်နံဘေးကပ်လျှောက်ရင်း ပြောလာသည်။
ဆိုင်မှာ ထမင်းဝယ်စားပြီးမှ ပြန်မယ်လေ ကျွန်တော်စကားကြားရသော ဇော်နိုင်မျက်နှာထက်တွင် စိတ်မကောင်း၍လားမသိပါ ဝမ်းနည်းမှုတို့က ကြီးစိုးနေသည်။
ကျွန်တော့်အမေရဲ့စကားကို စိတ်ပျက်သွားတာလား သူ့စကားသံသည် လမ်းမလျှောက်နိုင်သည့် လူနာတစ်ယောက်နှယ်။
မဟုတ်ပါဘူး ဇော်နိုင်ရာ၊
ငါ့တို့ မင်းစိတ်ရင်းကိုသိပြီးသားပါ။
မင်းအခက်အခဲကိုလည်း နားလည်ပါတယ်ကွာ ဒါဖြင့် ကျွန်တော်ပြောသလိုလုပ်ပါနော် ၊
အခုအိမ်ပြန်ပြီး ရေမိုးချိုးမယ်။
ထမင်းအတူတူစားမယ်။
ကျွန်တော့်အမေရဲ့စကားကိုလည်း စိတ်ထဲမထားပါနဲ့ ။
ကျွန်တော်အမေက ဒီလိုပဲ ကျွန်တော်ကိုဆိုရင် နည်းနည်းလေးမှ ကြည့်မရဘူး။
ကျွန်တော်အတွက်တော့ ဒီစကားတွေက ရိုးနေပါပြီ ။
အဲဒီအတွက် အမေ့စားကျွန်တော်တောင်းပန်ပါတယ်နော် ဇော်နိုင်သည် ကျွန်တော်တို့နှစ်ယောက်ကို မျက်နှာလေးဖြင့် တောင်းပန်စကားဆိုလာသည်။
ကဲပါ လွမ်းဝေအောင်ရာ ဒီကောင်ကြီးစိတ်ချမ်းသာအောင် လုပ်ပေးလိုက်စမ်းပါ။
ငါ့တို့ လာရင်း ကိစ္စကို မနက်ဖြန်မှ ပြောကြတာပေါ့ ဟုတ်ပါပြီလေ။
ကဲ ဒါဖြင့် သွားကြတာပေါ့ သည်လိုနှင့် လူတွေအပေါ် စေတနာ ၊
အနစ်နာအပြည့်နှင့် မျှော်လင့်ချက်တစ်စုံတစ်ရာမရှိဘဲ မိသားစုအခက်အခဲကြားကနေ အမြဲ ကူညီပေးတတ်သည့် ဇော်နိုင်ကို ကျွန်တော်တို့နှစ်ယောက်သည် အလိုလိုက်အကြိုက်ဆောင်ကာ လိုက်လျောပေးခဲ့ရသည်။