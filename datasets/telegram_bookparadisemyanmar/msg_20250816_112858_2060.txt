တောက် ငါ သေသာ သေလိုက်ချင်တော့ တယ်။
ဟဲ့ လင်ကောင်မရှိဘဲ နင့်ဗိုက်က ဘယ်လိုကြီးမှာလဲ ကဲဟယ် ကဲဟယ် ကဲ ဘုန်း ဘုန်း ဘုန်း အမေ ထုရိုက်မနေနဲ့ အသေသာသတ်ပစ် လိုက်၊
ဘယ်သူနဲ့မှ မကြုံခဲ့ဘူးဆိုတာ မယုံ ကြဘူး ဟီး ဟီး ဟီး ဟင့် ဟင့် ဟဲ့ကောင်မ ငိုနေလို့ ပြီးမလား မိခင်ဖြစ်သူနှင့် အဒေါ်ဖြစ်သူတို့က တစ် ယောက်နှင့် တစ်ယောက် လက်ကုတ်ပြီး ဟဲ့ မိကြည် နင့်သမီး ဒီလောက်ငြင်းနေရင် အချိန်ဆိုင်းမနေနဲ့၊
ဟိုဘက်ရွာက လက်မရွံ့ တင်အေး လက်ထဲသာ အပ်လိုက်တော့ ဟုတ်တယ် အရှက်ရမယ့်အတူတူ အဲဒီ ကလေး မကြီးလာခင် ဖျက်ချပစ်လိုက် တာပဲ ကောင်းတယ် ညည်း သမီးက သဘောတူပါ့မလား အို သဘောတူတူ မတူတူ ဘယ်ကလေကဝနဲ့ ရခဲ့မှန်းမသိ ကျမကတော့ ဗိုက်အကြီးမခံနိုင် ဘူး အဲဒါဆို ဘယ်လိုလုပ်မလဲ အစ်မ သွားခေါ်လိုက် မနက်ဖြန် သူ့အစ်ကိုနဲ့ သူ့အဖေကို လယ် ကွင်းထဲ လွှတ်လိုက်မယ် အေး နင့်ဘက်က ကြိမ်းသေအောင် စီစဥ် ထား ငါမနက်စာ စားပြီးတာနဲ့ လက်မရွံ့ တင်အေးတို့ ရွာကို သွားပြီး သူ့ကို ခေါ် လာခဲ့မယ် ဂွေးချိုကုန်းရွာရှိ ဒေါ်ကြည်အိမ်မှာ ယောကျ်ား သားများ ရှင်းနေသည်။
ဒေါ်ကြည်၏ညီမ ဒေါ်သီက၊
ချောင်းကျိုးရွာမှ လက်မရွံ့တင် အေးကို အိမ်သို့ ခေါ်လာခဲ့သည်။
လက်မရွံ့တင်အေးက မိန်းကလေးကို ကြည့် ရှုစမ်းသပ်သည်။
ဗိုက်ကလေးက အပျိုဗိုက် ပေမင့် သိသိသာသာလေး စူထွက်နေသည်။
အင်း ဗိုက်ကတော့ အနည်းဆုံး သုံးလကျော် ပြီ နည်းနည်းတော့ ခက်နိုင်တယ်။
ဒါပေမဲ့ မပူပါနဲ့ တင်အေးလက်က ပွဲတွေ့ပါ၊
အား လုံးကျေနပ်စေရမယ် မလုပ်ဘူး ကျမဘယ်သူနဲ့မှလည်း မဖြစ်ခဲ့ဘူး ဟဲ့ ဒါ ရှက်စရာမဟုတ်ဘူး ဖြစ်ပြီးမှ ရှက်မနေနဲ့ ဟိုသေနာက တာဝန်မယူမှတော့ ဘာအ ကြောက်အကန် ငြင်းနေတာလဲ ဖျက်သာ ချလိုက် နောက်မှ နင့်ကို သင့်တော်တဲ့ ကောင်လေးတစ်ယောက်ရှာပြီး ပေးစား မယ်၊
အဲဒီတော့မှ ငါ့သမီးတန်ဖိုးကို အဲဒီနွား သိစေရမယ် အမေတို့ မဟုတ်တာတွေ လျှောက်ပြောပြီး၊
မဟုတ်တာတွေ လိုက်လုပ်နေတာပဲ မိန်းကလေးက မော်လမြိုင်တက္ကသိုလ်မှာ ပညာသင်နေသူဖြစ်သည်။
ကျောင်းပိတ် ၍ ပြန်လာစဥ် ဗိုက်ကို မိခင်က တွေ့သွား သည်မှ ပြဿာနာစခဲ့ခြင်းဖြစ်သည်။
ရွာမှာမရှိခဲ့ခြင်းကြောင့် ရွာက၊
ကာလသား များကို ထင်စရာမရှိ၊
လက်သည်တရားခံ ပျောက်နေသည်။
ကျမစာသွားသင်နေတာ ဘယ်ယောကျ်ား နဲ့မှ မနေခဲ့ဘူး။
ရည်းစားလည်း မရှိခဲ့ဘူး ကဲ အစ်မ လုပ်စရာရှိတာပဲ၊
လုပ်ကြရ အောင် သူက အပျိုဆိုတော့ ဘယ်ဝန်ခံ ပါ့မလဲ ကာယကံရှင်က အတင်းငြင်းသော်လည်း ဖုံးဖိမရအောင် စူထွက်နေပြီဖြစ်သည့် ကိုယ်ဝန်ကို ဖျက်ချရန် ခြေလက်များ ဝိုင်းချုပ်ပေးကာ လက်မရွံ့တင်အေး လုပ်ငန်းစပါတော့သည်။
ကလေးမက နာ၍ အော်ငိုသည်။
ခဏကြာ တော့ လက်မရွံ့တင်အေး သူကရိယာကို ထုတ်လိုက်ကာ စစ်ဆေးလိုက်သည်။
ပြီးပြီအစ်မ တစ်ရက်နှစ်ရက် နေရင် မိမွေး တိုင်း ဖမွေးတိုင်း ပြန်ဖြစ်ပြီး မှတ်လိုက်တော့ မိန်းကလေးကတော့ နာ၍ အော်ငိုသည်။
ဒီလိုပဲအစ်မ ခဏတော့နာတယ် နောက်ပိုင်း သူဟာသူ ကြွေပြီး ကျသွားလိမ့်မယ် စိတ်မပူကြနဲ့ သို့ဖြင့် လက်မရွံ့တင်အေးကို ဆောင်ရွက် ခ မြိုးမြိုးမြက်မြက် ပေးပြီး ပြန်လွှတ် လိုက်သည်။
သို့ပေမဲ့ ကာယကံရှင် မိန်းကလေးကတော့ နာ၍ လူးလှိမ့်နေသည်။
မိန်းမကိုယ်က သွေးများ စို့ထွက်နေသည်။
မခံမရပ်နိုင်အောင် နာကျင်လွန်းနေသဖြင့် ရွာမှနေ၍ ညတွင်းချင်း လှည်းမောင်းကာ မြို့ဆေးရုံသို့ ပို့လိုက်ရတော့သည်။
မြို့ဆေးရုံရောက်၍ ဆရာဝန်များ အရေး ပေါ် စစ်ဆေးကြသည်။
ထိုအခါမှ သုံးလ ဆိုသော ကိုယ်ဝန်၏ လက်သည်ပေါ်သွား တော့သည်။
မိန်းကလေးမှာ ရေဖျဥ်းရောဂါဖြစ်နေသည့် တဲ့ ရေဖျဥ်းရောဂါကြောင့် ဗိုက်ကြီးဖောင်း လာရကြောင်း ရှင်းပြသည်။
ထိုအခါ သူတို့ က အပျိုမိန်းကလေး ဗိုက်ကြီးသည်ထင်၍ မေးစရာ ကာယကံရှင် ယောကျ်ားလေး ဘယ်သူဆိုသည်ကို မပြောခြင်းကြောင့် အရှက်ရမှာ စိုးသည့်အတွက် ကိုယ်ဝန်ပျက် ကျအောင် လုပ်ခဲ့မိခြင်းဟု ဝန်ခံကြသည်။
ဆရာဝန်က လူနာအသက်မထိခိုက်သေး၊
အချိန်မီ ကုသနိုင်ခြင်းကြောင့် ပြဿနာ အကျယ်မချဲ့တော့။
အကယ်၍ သားအိမ်ထုတ်ပစ်ရခြင်း လူနာ အသက် အန္တရယ်ကြုံတွေ့ရပါက ဖျက်ချ သူရော ကြံရာပါများ အားလုံး လူသတ်မှု နှင့် တရားစွဲဆိုခံရမည့်အကြောင်း ဆရာ ဝန်မက ရှင်းပြပါသည်။
နောက်ကို ကိုယ်ဝန်ဖျက်ချခြင်း မလုပ်ရန် လည်း အသေအချာ ရှင်းပြသည်။
ဆရာ ဝန်မ သဘောကောင်းလွန်း၍ တရားစွဲ မခံရခြင်းဖြစ်ပါသည်။
မေးခိုင်းပိုးဝင်လျှင် ဆေးကုမရဘဲ အသက် ဆုံးရှုံးနိုင်ကြောင်းလည်း ရှင်းပြခဲ့သေးသည်။
သွေးထွက်လောက်အောင် ဒဏ်ရာရခဲ့ သော သားအိမ်အနာကျက်ရန် ဆေးထိုး ဆေးတိုက်ပြီး စားဆေးများလည်း ပေးပါသည်။
ရေဖျဥ်းရောဂါနှင့် သားအိမ်ဒဏ်ရာ ကုသရန် ဆေးရုံမှာတင် ထားခဲ့ရမည်ဆို၍ မိန်းကလေး အား ဆေးရုံတင်လိုက်ရတော့သည်။
ထိုအခါမှပင် သမီးဖြစ်သူက ရည်းစား မရှိပါ။
မည်သူ့နှင့်မှ မဖြစ်ပါဟု အမှန်ပြော သည်ကိုပင် မယုံကြည်ဘဲ လူသတ်သမား လက်ဝတွင်း အပ်ခဲ့သော မိမိတို့အပြစ်ကို မိမိတို့တွေးပြီး စိတ်မကောင်းဖြစ်ကြသည်။
နောက်ကို သားဖျက်ချခြင်း အလုပ်ကိုလည်း အားမပေးတော့။
သူများကိုလည်း မလုပ်ကြ ရန် ပြောမည်ဟု သမီးရဲ့ အဖြစ်ကို တွေ့ပြီး ဒေါ်ကြည် ဆုံးဖြတ်ချက် ခိုင်မာစွာချလိုက် တော့သည်။