စီးပွားရေးကျောင်းတွေက သင်ကြားမပေးလိုက်တဲ့ စီးပွားရေးအကြံပေးတစ်ယောက်မှာ ရှိသင့်တဲ့ စွမ်းရည် ၉ ရပ် ၁။
အစက်အပြောက်လေးများကို ပုံဖေါ်ကြည့်မြင်နိုင်စွမ်း အစက်အပြောက်လေးများကို ပုံဖေါ်ကြည့်မြင်နိုင်စွမ်းဆိုတာက ပြန့်ကျဲနေတဲ့ အချက်အလက်တွေကို စုစည်းရှုမြင်နိုင်ပြီး ဘေးအန္တရာယ်နဲ့ အခွင့်အလမ်းတွေကို အခြားသူတွေ မမြင်နိုင်ခင် ကာလကြာရှည်ကတည်းက မြင်နိုင်တဲ့ စွမ်းရည် ဖြစ်ပါတယ်။
ဉာဏ်ပညာ ဆိုတဲ့စကားက လက်တင်ဘာသာစကား နဲ့ ဆိုတဲ့ စကားရပ် နှစ်ခုကို ပေါင်းစပ်ထားတာဖြစ်ပြီး အကြားအလပ် နဲ့ အချိတ်အဆက် ဆိုတဲ့ အနက်အဓိပ္ပါယ်တွေ ရှိပါတယ်။
ဒါ့ကြာင့် ဉာဏ်ပညာ နဲ့ ပြည့်စုံသူတစ်ဦး ဖြစ်ဖို့အတွက် မတူညီတဲ့ ဖြစ်ရပ်တွေအကြားကနေ အနက်အဓိပ္ပါယ်တွေကို ဖော်ထုတ်နိုင်ဖို့ လိုအပ်မှာ ဖြစ်ပါတယ်။
ပင်လယ်ကွေ့ တလျှောက်ဖြစ်ပွားခဲ့တဲ့ ကြမ်းတမ်းတဲ့ မုန်တိုင်းကြောင့် ရေနံထုတ်လုပ်မှုအပေါ် ဘယ်လို အကျိုး သက်ရောက်မှု ရှိနိုင်တယ်၊
အဲ့ဒါရဲ့ အကျိုးဆက်အနေနဲ့ ရေနံစျေးနှုန်းတွေ ဘယ်လိုဘယ်ပုံ ထိုးတက်သွားနိုင်ပြီး လေကြောင်း လိုင်းတွေရဲ့ အောက်ခြေလုပ်သားတွေအပေါ် ဘယ်လိုရိုက်ခတ်မှုတွေ ဖြစ်လာလိမ့်မယ် စတဲ့ ဖြစ်ရပ်တွေအကြားက အချိတ် အဆက်တွေကို နားလည်ရမှာ ဖြစ်ပါတယ်။
အစက်အပြောက်လေးများကို ပုံဖေါ်ကြည့်မြင်နိုင်စွမ်းဟာ ပတ်ဝန်းကျင်မှာရှိတဲ့ ဖြစ်ပေါ်ပြောင်းလဲနေတဲ့ ပုံစံလမ်းကြောင်း တွေကို စဉ်ဆက်မပြတ် လေ့လာစောင့်ကြည့်ခြင်း၊
ရင်းမြစ်ပေါင်းစုံက အချက်အလက်တွေကို စုံလင်အောင် ဖတ်ရှုခြင်း၊
မေးခွန်းတွေ မေးမြန်းတတ်ခြင်းနဲ့ အတွေးအမြင်အသစ်တွေကို ထက်ထက်သန်သန် တက်တက်ကြွကြွ ရှာဖွေနေခြင်း စတဲ့ အလေ့အထတွေကို လေ့ကျင့်ပြုလုပ်ခြင်းအားဖြင့် ဖွံ့ဖြိုးတိုးတက်လာနိုင်ပါတယ်။
အရေးမပါသော အချက်များကို စူးစမ်းဖော်ထုတ်နိုင်စွမ်း စီးပွားရေး အကြံပေးတစ်ယောက်ဟာ ထိရောက်စွာ နားထောင်တတ်သူတစ်ဦး ဖြစ်ဖို့ လိုအပ်မှာဖြစ်ပြီး သတင်းစကား တစ်ခုအတွင်းက အရေးမပါတဲ့ အချက်တွေကို စူးစမ်းဖော်ထုတ်ပြီး ဖယ်ရှားကာ တကယ့်အနှစ်သာရ အမှန်တရားကို ဖော်ထုတ်နိုင်စွမ်း ရှိရမှာ ဖြစ်ပါတယ်။
စီအီးအိုက ငှားရမ်းခန့်အပ်ထားတာ ဖြစ်ပေမယ့်လည်း စီးပွားရေး အကြံပေးတွေဟာ သူတို့နဲ့ နီးစပ်ပတ်သက်မှုရှိနေတဲ့ သူတွေဆီက သတင်းစကားတွေပေါ်မှာသာ အခြေခံပြီး ဆုံးဖြတ်ချက်တွေ ချမှတ်လေ့ ရှိကြပါတယ်။
အဲ့ဒီ အကြီးတန်း အမှုဆောင်အရာရှိတွေဟာ ဆိုးရွားတဲ့ အခြေအနေတစ်ခုကို သကာအုပ်ပြီး တတ်နိုင်သမျှ အပြုသဘောဆောင်တဲ့ ပုံရိပ်ပေါ်အောင် တင်ပြပြောဆိုလေ့ ရှိကြပါတယ်။
စီးပွားရေး အကြံပေး တစ်ဦးဟာ အခြေအနေတစ်ရပ်ရဲ့ အရင်းအမြစ်အကျဆုံး နေရာအထိရောက်အောင် နက်နက်တူးဖော်ဖို့ လိုအပ်ပါတယ်။
ဒီကိစ္စလေးက အတော်စိတ်ဝင်စားဖို့ ကောင်းတာပဲ၊
ခင်ဗျား ဒီလို ပြောရတဲ့ အကြောင်းရင်းက ဘာဖြစ်မလဲ စတဲ့ စကားတွေနဲ့ သူတို့ ဖုံးကွယ်ထားတဲ့ ကိစ္စရပ်တွေကို တဖြည်းဖြည်းချင်း တူးဆွဖော်ထုတ်သွားတတ်ဖို့ လိုပါတယ်။
ဘလာ ဘလာ ဘလာ များကို အနက်ဖော်နိုင်စွမ်း အဓိကကျတဲ့ မေးခွန်းတစ်ခုကို ပြန်လည်ဖြေကြားရာမှာ ပညာရပ်နယ်ပယ်ဆိုင်ရာ စကားလုံးတွေ၊
ဗန်းစကားတွေ လှိုင်လှိုင်သုံးပြီး ဖြေတာမျိုးနဲ့ ပေါ့ပြက်ပြက် ဖြေတာမျိုးတွေ ကြုံလာခဲ့ရင် စီးပွားရေးအကြံပေးတစ်ယောက်ဟာ စကားဖွာပြီး အနှစ်သာရ မရှိတဲ့ ဖြေကြားချက်တွေကို ရှင်းလင်းပြီး အနက်အဓိပ္ပါယ်ရှိတဲ့ စကားတွေအဖြစ်ရောက်အောင် ပြန်လည်ဖွင့်ဆို နိုင်စွမ်းရှိဖို့ လိုအပ်မှာ ဖြစ်ပါတယ်။
ဘာသာရပ်ဆိုင်ရာ ဝေါဟာရတွေ၊
ရှုပ်ထွေးတဲ့ပုံတွေနဲ့ ဇယားဂရပ်ဖ် တွေပါတဲ့ စာမျက်နှာ ၂၀၀ လောက်ရှိတဲ့ အစီရင်ခံစာ တစ်ခုဟာ စီးပွားရေးအကြံပေးကို အမှုသည်ကုမ္ပဏီအကြောင်း စေ့စေ့စပ်စပ် မစစ်ဆေးဖြစ်ဘဲ ဝေဝါးသွားအောင် လုပ်နိုင်ပါ တယ်။
ပြီးတော့ ဒါက တိတိကျကျလေးအနေနဲ့ ဘာကို ဆိုလိုချင်တာလဲ၊
ဒီကနေ ကျွန်တော်တို့ ဘာတွေ ထုတ်နုတ်ယူလို့ ရနိုင်မလဲ ဆိုတဲ့ မေးခွန်းမျိုးနဲ့ ပြန်မေးတဲ့အခါမှာ သူတို့က ဒါကို စိန်ခေါ်မှုပြုတဲ့ အခြေအနေတစ်ရပ်အဖြစ် ရှုမြင်ခံစား တတ်ကြပြီး ပိုပြီးဝေ့လည်ကြောင်ပတ်နိုင်တဲ့ အဖြေမျိုးတွေ ပေးတတ်ကြပြန်ပါတယ်။
စီးပွားရေးအကြံပေးတစ်ယောက်ဟာ အဆင့်မြင့်တဲ့ ဒေတာတွေ၊
သဘောတရားမူဘောင်တွေနဲ့ အလုပ်လုပ်တဲ့နေရာမှာ အဲ့ဒါတွေကို အမှုသည်ကို ရှင်းရှင်းလင်းလင်း သိနားလည်အောင် ရှင်းပြပြီး သူတို့ဆီကလည်း ရှင်းလင်းတိကျတဲ့ အဖြေတွေ ကို ပြန်ရအောင် လုပ်နိုင်စွမ်း ရှိရမှာ ဖြစ်ပါတယ်။
ယဉ်ကျေးမှု ဓလေ့ထုံးစံပေါင်းစုံနဲ့ လိုက်လျှောညီထွေနေနိုင်စွမ်း