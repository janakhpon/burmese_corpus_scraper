ဈေးရောင်းခြင်းအနုပညာ ကျွန်တော် လက်ဆောင်ရထားသော လေးကို လေးထည့်ချင်နေသည်။
ထို့ကြောင့် တစ်နေ့တွင် ရန်ကုန်ကိုရောက်သည့်အခိုက် ကာဗာလိုက်ရှာသည်။
ဆိုင်တစ်ဆိုင်ကိုဝင်လိုက်သည်။
ကလေးမလေးတစ်ယောက်ကို လွယ်အိတ်ထဲက တက်ဘလက်ကို ထုတ်ပြပြီး သမီးရေ ဒီတက်ဘလက်အတွက် ကာဗာလေးလိုချင်လို့ ဟု ပြောလိုက်သည်။
ကောင်မလေးက အနောက်ကိုဝင်သွားပြီး ကာဗာသုံးခုယူလာသည်။
ကာဗာကို အိတ်ထဲမှထုတ်ကာ ကျွန်တော့်ထံမှ တက်ဘလက်ကို ယူပြီးထည့်လိုက်သည်။
ထို့နောက်ကျွန်တော့်ကို လှမ်းပေးသည်။
တစ်ခု ဘယ်လောက်လဲသမီး နှစ်သောင်း ကျွန်တော်က ပိုက်ဆံပေးမည်လုပ်ပြီးမှ တက်ဘလက်ကို လှန်ကြည့်လိုက်မိသည် သမီး ဒီကာဗာက တက်ဘလက် ကင်မရာပေါက်ကို ဖုံးနေပါလား ကင်မရာရိုက်ချင်တော့ ဘယ်လို လုပ်ရမလဲ ကောင်မလေးက တစ်ခွန်းပဲ ပြန်ပြောသည် တက်ဘလက်ကို ထုတ်ရိုက်ပေါ့ သမီးရယ် ကင်မရာအပေါက်နဲ့တည့်တဲ့ ကာဗာ မရှိဘူးလား မရှိဘူး အဲဒါပဲရှိတယ် ဒါဆိုလည်းကွယ် မယူသေးဘူး ရတယ် သူက ကာဗာကို ပြန်ဖြုတ်ပြီး ယူထားလိုက်သည်။
ကျွန်တော်ကလည်း တက်ဘလက်ကိုယူပြီး ပြန်ထွက်ခဲ့သည်။
နောက်တစ်ဆိုင်ကို ယောင်လည်လည် ရောက်ခဲ့ပြန်သည်။
လွယ်အိတ်ထဲက တက်ဘလက်ကိုထုတ်ပြီး သားရေ ဒီတက်ဘလက် ကာဗာလေး လိုချင်လို့ပါ ကောင်လေးက သူ့နောက်ရှိ မှန်ဗီရိုထဲမှာ ကာဗာကို ထုတ်လိုက်သည်။
ထို့နောက် ကျွန်တော့် ထံမှ တက်ဘလက်ကိုယူသည်။
ကောင်တာပေါ်ရှိ အဝတ်သန့်နှင့် သေသေချာချာ သုတ်ပေးသည်။
ပြီးမှ ကာဗာထဲကို ထည့်လိုက်ပြီး ကျွန်တော့်ကို လှမ်းပေးသည်။
ကျွန်တော်က ပထမဆိုင်ကဲ့သို့ ကာဗာနှင့် ကင်မရာပေါက်လွဲနေမည်စိုးရိမ်သဖြင့် နောက်ကို လှန်ကြည့်သည်။
ကင်မရာပေါက်နှင့် တည့်သည်။
အဖွင့်ခလုတ်၊
အသံ အတိုးအကျယ်၊
ဆောင်းဘောက်စ်နေရာ အပေါက်တွေ အားလုံးလည်း သူ့နေရာနှင့်သူ တည့်နေသည်။
တစ်ခုဘယ်လောက်လဲကွယ် နှစ်သောင်း သုံးထောင်ပါ မများဘူးလားကွယ် ဒီ ဒီဇိုင်းက ရောက်တာမကြာသေးဘူး။
ဒီလိုအံကျဖြစ်တာမျိုး သိပ်မရှိဘူးဆရာ။
မများပါဘူး။
ဒါနဲ့ တက်ဘလက်ကို မကွဲမှန်လေးများ ကပ်ထားပါလားဆရာ ရှိလား ဈေးဘယ်လောက်လဲ တစ်သောင်းတည်းနဲ့ ကပ်ပေးလိုက်မယ်ဆရာ အေးကွယ် ကပ်လိုက်ပါ ကောင်လေးက မှန်ကို ကျကျနန သုတ်ပြီးနောက် မကွဲမှန်ကို ကပ်ပေးသည်။
ကျွန်တော်က ဆိုင်ထဲလိုက် ကြည့်ရင်း မောက်စ်တစ်လုံး ဝယ်ရန် သတိရသွားသည်။
ဒီမောက်စ်လေး ဘယ်လောက်လဲကွယ် ဘာနဲ့ သုံးမှာလဲဆရာ လက်ပ်တော့နဲ့ တွဲသုံးချင်လို့ပါကွယ် ဒါဆိုရင် အဲဒီမောက်စ်က သိပ်အဆင်မပြေနိုင်ဘူးဆရာ။
ဟောဒီမောက်စ်လေး သုံးကြည့်ပါလား။
အားသွင်း ရင်လည်း လွယ်တယ်။
ပြီးတော့ သာဖွင့်ထားလိုက် ကြိုက်တဲ့ပစ္စည်းနဲ့ တွဲသုံးလို့ရတယ်။
လာ ကျွန်တော် စမ်းပြမယ် သူက ကျွန်တော့် တက်ဘလက်နှင့် မောက်စ်ကို တွဲစမ်းပြသည်။
ကျွန်တော် သဘောကျသွားသဖြင့် မောက်စ်ပါ ဝယ်လိုက်သည်။
ဆရာကြီး တက်ဘလက်က ဘာတွေ အသုံးများသလဲ ငါက တွေထည့်ထားတတ်တာ များတယ်ကွ ဟုတ်တယ် ဒီမှာ ကနည်းနေတော့ မေးကြည့်တာပါ။
တက်ဘလက်ထဲကို နောက်ထပ် ကတ်တစ်ကတ်လောက် ထပ်စိုက်လိုက်ပါလား ဟုတ်လား ဒါတောင် တွေထည့်တာ အကုန်မဟုတ်သေးဘူး ဆရာကြီးတက်ဘလက်ထဲကို နောက်ထပ် တစ်ကတ်လောက် ထပ်ထည့်ထားလိုက်ရင် ကောင်းကောင်း သုံးရောပဲ အေး ထည့်လို့ရလား ရတာပေါ့ ထည့်ကွာ ကျွန်တော်သည် ထိုဆိုင်ကို ရောက်လာစဉ်က ကာဗာအတွက်သာဖြစ်သည်။
ယခုတော့ ဆိုင်ရှင် ကောင်လေးက အပြောကောင်းသဖြင့် ကာဗာ၊
မကွဲမှန်၊
မောက်စ် လေးမျိုး ဝယ်မိလျက်သားဖြစ်သွားသည်။
ဆိုင်ထဲမှ ငွေရှင်းပြီး ထွက်ခါနီးတွင် ကတ်နဲ့ မောက်စ် ဘူးလေးတွေ သိမ်းထားဆရာ။
တစ်နှစ် အာမခံ ပါတယ်။
တစ်ခုခု အဆင်မပြေရင် ချက်ချင်း ပြန်လာခဲ့ ပထမဆိုင်က လွယ်အိတ်ကြီးလွယ်ထားသည့် အူတူတူငနဲကြီးတစ်ယောက်ကို အထင်သေးစွာ ဆက်ဆံသည်။
ဒုတိယဆိုင်က သိသည်ဖြစ်စေ မသိသည်ဖြစ်စေ ဆရာဟု ပစ်ခေါ်လိုက်သည်။
ကိုယ့်ဆိုင်ကိုလာသော ဖောက်သည် ဘာလိုအပ်နေသည်ကို ချက်ချင်းသိအောင်လုပ်သည်။
တက်ဘလက်ကို ဖွင့်ကြည့် လိုက်သည်နှင့် သူ့ဆိုင်ကပစ္စည်း ဘာကိုရောင်းနိုင်သည် ဆိုခြင်းကို နားလည်နေသည်။
ရောင်းသူနှင့်ဝယ်သူ အလကားယူသည်မဟုတ်။
ပိုက်ဆံပေးဝယ်ရတာချင်းအတူတူ စိတ်ချမ်းသာမှုကိုလည်း ဝန်ဆောင်မှုတစ်ခုအဖြစ် ယူချင်သည်။
တစ်ခါဆက်ဆံ ဆယ်ခါလန်မည့်ဆိုင်မျိုးကို နောက်တစ်ကြိမ် မည်သို့ သွားချင်ပါမည်နည်း။
ကျွန်တော်တို့ မြန်မာတွေ ကိုယ်ရောင်းသည့် ပစ္စည်းကိုသာမက ဈေးရောင်းခြင်းအနုပညာကိုပါ နားလည်အောင် သင်ကြားထားသင့်သည်ဟု ထင်ပါသည်။
ထိုပညာမျိုးတွေကို ကျောင်းတွေကသင်မည်မဟုတ်။
လက်တွေ့ ဘဝတွင်သာ ရနိုင်သည်။
တင်ညွန့် ၁၇ ၁ ၂၀၂၃