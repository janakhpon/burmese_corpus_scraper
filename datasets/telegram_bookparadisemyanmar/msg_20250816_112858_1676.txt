အဲဒီလိုမျိုး အကြီးအကျယ်သရဲခြောက်ပါတယ်လို့ နာမည်ကြီးနေတဲ့အိမ်ကိုတောင် တချို့သော သူကြီးမိသားစုရဲ့ ဆွေမျိုးတွေက လောဘဇောတက်ပြီး အတင်းလာတက်နေကြတာမျိုး ရှိလိုက်သေးတယ် ။
ဒါပေမယ့် ဘယ်သူမှ ကြာကြာမနေနိုင်ဘူး ။
အကြောက်လွန်ပြီး ဖျားတဲ့သူက ဖျား ၊
ကြောင်တဲ့သူက ကြောင် ပြီး တပ်ခေါက်ပြန်သွားရတာချည်းပဲ ။
နောက်ဆုံး အားလုံး လက်လျှော့လိုက်ကြပြီး သူကြီးအိမ်ကို ဒီအတိုင်းပစ်ထားလိုက်ကြတယ် ။
အဲဒီလိုကနေ အိမ်ကြီးက တဖြည်းဖြည်း ပျက်ဆီးလာပြီး အခု တင်ဖေတို့ အရွယ်ရောက်ချိန်မှာ အိမ်အိုအိမ်ပျက်ကြီး အဖြစ် ရှိနေတော့တာပေါ့ ။
အိမ်ကြီးရှေ့က ဖြတ်ဖို့ရှောင်ကြရင်းနဲ့ပဲ ရွာက တောင်ပိုင်းနဲ့မြောက်ပိုင်းဆိုပြီး နှစ်ပိုင်းကွဲသွားတယ် ။
အစက ရွာဦးဘုန်းကြီးကျောင်းတစ်ကျောင်းတည်းရှိပေမယ့် နောက်ပိုင်းမှာ ရွာမြောက်ပိုင်းလည်း ဘုန်းကြီးကျောင်းတစ်ကျောင်းထပ်ဆောက်ပြီး ကိုယ့်အပိုင်းနဲ့ကိုယ်သီးသန့်ကိုးကွယ်လာကြတယ် ။
ဒီလိုကနေပဲ သရဲခြောက်တဲ့ နှစ်ဆောင်ပြိုင်သူကြီးအိမ်ကြီးကို အကြောင်းပြုရာကနေ ရွာတောင်ပိုင်း ရှာမြောက်ပိုင်းဆိုပြီး တရား၀င်နှစ်ပိုင်းခွဲလိုက်ကြတာပေါ့ ။
နှစ်ကြာလာတဲ့အချိန်မှာ အရင်ကလောက် အခြောက်အလှန့်မများတော့ပေမယ့် ရံဖန်ရံခါတော့ရှိနေတုန်းပဲ ။
ဒီတော့ မဖြစ်မနေအကြောင်းကိစ္စမျိုးကလွဲရင် တော်ရုံဆို နေ၀င်မိုးချုပ် အဲဒီအိမ်ရှေ့ကဖြတ်ပြီး အပိုင်းမကူးကြဘူး ။
အခုလည်း တင်ဖေ မြောက်ပိုင်းကိုအလာလမ်း အဲဒီအိမ်ရှေ့ကဖြတ်တော့ နေရောင်အတော်လေးလင်းနေသေးပေမယ့် အိမ်၀န်းရှေ့ကအဖြတ် လူက ကျောတွေချမ်းပြီး တဖိန်းဖိန်းတရှိန်းရှိန်းဖြစ်လာတယ် ။
ဒါနဲ့ပဲ ဘယ်မှလှည့်မကြည့်မိအောင် ဇက်ကိုခိုင်ခိုင်ထားပြီး ခြေကုန်သုတ်နင်းတော့တာပဲ ။
ဒေါ်လေးညိုဆီရောက်တော့ ပေးစရာရှိတာ အမြန်ပေးပြီး ပြန်ဖို့လောတော့ ဒေါ်လေးညိုက တားတယ် ။
ဒေါ်လေးကလည်း ကျုပ် ပြန်တော့မယ်ဗျ နေက၀င်တော့မှာ ပြီးရင် ဟိုအိမ်ရှေ့က ဖြတ်ရဦးမှာ အေးပါဟယ် အစ်မအတွက် ကြက်အူချက်လေး ထည့်ပေးလိုက်ချင်လို့ အစ်မ က ကြိုက်တယ်ဟဲ့ ခဏလေးပဲ ဆီပြန်လိပ်နေပြီ ဟာဗျာ ဒီအတိုင်းတောင် သရဲကြောက်ပါတယ်ဆို ဟင်းက ထည့်ပေးဦးမှာတဲ့ စိတ်ညစ်ပါတယ် ဒေါ်လေးရော အိုအေ နင်ကလည်း ယောက်ျားသားဖြစ်ပြီး အဲဒီလောက်ကြီးကြောက်ရလား နင် စက်ဘီးပါတာပဲဟာ ကြောက်ရင် မြန်မြန်နင်းသွား တင်ဖေ တကယ်စိတ်ညစ်တာမလို့ မျက်နှာကြီးအိုပြီး ထိုင်စောင့်နေရတယ် ။
တအောင့်လေယက်ကြာတော့ ဒေါ်လေးက ကိုင်းတပ် တစ်ဆင့်ဒန်ချိုင့်လေးနဲ့ မီးဖိုထဲကထွက်လာတယ် ။
ပြီးတော့ အဖုံးမပွင့်အောင် ချည်ကြမ်းလက်သုတ်ပုဝါနဲ့ စည်းပြီးမှ ချိုင့်ကို တင်ဖေ့ဆီ လှမ်းပေးရင်း ရော့ အများကြီးထည့်ပေးလိုက်တယ် ကြက်အူတင်မဟုတ်ဘူး အပေါ်အကန့်လေးထဲမှာ ဆိတ်သားကြော်တွေလည်းပါတယ် လမ်းမှာ ဂရုတစိုက်သယ်သွားဦးနော် ဟုတ် ဟုတ် ဒါဆို ကျုပ်သွားပြီနော် ဒေါ်လေး တင်ဖေ မြန်မြန်နှုတ်ဆက်ပြီး ခပ်သွက်သွက်ပဲထွက်လာလိုက်တယ် ။
ဒါပေမယ့် အလျင်လိုလို့အနှေးရ တာပဲလား ၊
ကံဆိုးမ သွားရာ မိုးလိုက်ရွာတာပဲလား မသိ ရွာမြောက်ပိုင်းထိပ်နားလောက်ရောက်တော့ စက်ဘီးက တဒုတ်ဒုတ်နဲ့ဖြစ်လာတယ် ။
ဒါနဲ့ဆင်းကြည့်လိုက်တော့ နောက်ဘီးက ပျော့စိ နေပြီ ။
ဒေါ်လေးဆီကနေ စက်ဘီးပြန်လဲစီးဖို့လည်း နောက်ကြောင်းပြန်ရမယ့် ခရီးက နီးနီးလေးမဟုတ် နောက်ပြန်တာနဲ့ အိမ်ပြန်လာရမှာနဲ့ဆို အတော်လေး မိုးချုပ်သွားမှာ ။
စက်ဘီးတွန်းသွားရင်တော့ သူကြီးအိမ်ကျော်ပြီး တောင်ပိုင်းကို၀င်ရင် တင်ဖေ့ သူငယ်ချင်း မြင်မောင်တို့အိမ်ရှိတာမလို့ မြင့်မောင်ကို လိုက်ပို့ခိုင်းလိုက်ရင် ရပြီ ။
ဒီတော့ တင်ဖေ ရင်ဆိုင်ရမှာက တောင်ပိုင်း မြောက်ပိုင်းကြား သူကြီးအိမ်ရှေ့ကဖြတ်မယ့်အချိန်ပဲ ဘာမှမဖြစ်ပါဘူး ငါ မြန်မြန်တွန်းသွာလိုက်ရင် ရတာပဲ အရမ်းလည်းမှောင်သေးတာမှမဟုတ်တာ ငါ တွန့်ဆုတ်တွန့်ဆုတ်လုပ်နေမှသာ ပိုကြာမှာ တကယ်လည်း နေရောင်ကခပ်ပျို့ပျို့ကျန်နေသေးတယ် လုံးဝြကီးမှောင်သေးတာမဟုတ်တော့ ဘာပဲပြောပြော စိတ်နည်းနည်းသက်သာတာပေါ့ ။
ဒီလိုနဲ့ပဲ တင်ဖေ ကိုယ့်ကိုယ်ကိုယ် အားပေးရင်း ရှေ့တိုးလာလိုက်တယ် ။
မြောက်ပိုင်းကအထွက်နားကျတော့ ရှေ့မှာ အမျိုးသမီးနှစ်ယောက် လက်ချင်းချိတ် လမ်းလျှောက်နေတာမြင်တော့ တင်ဖေ နည်းနည်းအားတက်သွားတယ် ။
ပုံစံအရတော့ တစ်ယောက်က တင်ဖေနှဲုအသက်မတိမ်းမယိမ်းလောက်ရှိနိုင်ပြီး နောက်တစ်ယောက်ကတော့ အဒေါ်အရွယ်လောက်ရှိမယ့်ပုံ ။
၀တ်စားထားပုံအရ ရွာကပဲဖြစ်နိုင်လောက်တယ်လို့ တွက်မိလိုက်တာပေါ့ ။
ဒါနဲ့ စက်ဘီးကို မြန်မြန်တွန်းပြီး သူတို့နဲ့ မနီးမဝေးကနေ ကပ်လိုက်တော့ အမျိုးသမီးနှစ်ယောက်ထဲက ငယ်တဲ့တစ်ယောက်က လှည့်ကြည့််တယ် ။
အစကတော့ ကြည့်လိုက်ပုံက အကြည့်စူးပြီး ရန်လိုဟန်နည်းနည်းပါပေမယ့် ရုတ်တရက်ပဲ ဖော်ဖော်ရွေရွေပြုံးပြတော့ တင်ဖေလည်း ပြန်ပြုံးပြလိုက်တယ် ။
ငါ့တူလည်း တောင်ပိုင်းသွားမလို့လား