ယနေ့ဖတ်မိတဲ့စာ အဘိုးအိုတစ်ယောက်က လမ်းဘေးမှာ ကြက်ဥတွေထိုင်ရောင်းနေတယ်။
ကားပေါ်ကအမျိုးသမီးတစ်ဦးဆင်းလာပြီး အဖိုးအိုကိုမေးတယ် ဒီကြက်ဥတွေဘယ်လိုရောင်းလဲ အဘိုးအိုကပြန်ဖြေတယ် တစ်လုံးကို ဆင့်၅၀ပါ။
အမျိုးသမီးကပြောတယ် ကျွန်မခြောက်လုံးယူမယ် ၂ဒေါ်လာနဲ့ ဆင့်၅၀ထားပါ၊
ဒီလိုမှမဟုတ်ရင်ကျွန်မမယူဘူး အဖိုးအိုရောင်းသောစျေးသည် အများထက်သက်သာသော်လည်း စျေးဆစ်သူက မထောက်မညှာနှင့် မရမကစစ်သည်။
အဘိုးအိုကပြန်ဖြေတယ်။
ဆစ်တဲ့ဈေးနဲ့ရပါတယ် ယူပါ။
ဒါကဈေးဦးပေါက်ပါ ဒီနေ့အတွက်တစ်လုံးမှမရောင်းရသေးဘူး သူမက ဆစ်တဲ့ဈေးနဲ့ ကြ က်ဥတွေယူပြီးတော့ ကျေနပ်တဲ့မျက်နှာနဲ့ထွက်ခွာသွားတယ်။
သူမက ကားအကောင်းကြီးစီးပြီးတော့ ခန်းနားတဲ့စားသောက်ဆိုင်ကို သူမရဲ့သူငယ်ချင်းနှင့် ရောက်လာသည်။
သူမနှင့် သူမရဲ့သူငယ်ချင်းဟာ စားပွဲမှာ ထိုင်ပြီး သူတို့လိုချင်တာကို မှာတယ်။
သူတို့က နည်းနည်းပဲစားတယ်။
စားလက်စတွေ ပန်းကန်တွေထဲ အများကြီးကျန်တယ်။
ငွေရှင်းဖို့ဘေလ်တောင်းတဲ့အခါ ပိုင်ရှင်က အားလုံးပေါင်း ဒေါ်လာ၄၀၀ကျတဲ့ စာရင်းစာရွက် ပေးတယ်။
အမျိုးသမီးက ဒေါ်လာ၅၀၀ထုတ်ပေးပြီး အပို တစ်ရာကို ဆုအဖြစ် ယူထားဖို့ပြောတယ်။
ဒီဇာတ်လမ်းမှာ ဇိမ်ခံစားသောက်ဆိုင်ကပိုင်ရှင်အတွက် သူမသည် အလွန်သဘောကောင်းပုံပေါ်သော်လဲ လမ်းဘေး၌ကြက်ဥရောင်းသောဘိုးအိုအတွက်တော့ တရားမျှတမှုမရှိတာတွေ့ရသည်။
အဓိကအချက်က ကျွန်တော်တို့သည် မရှိဆင်းရဲသားဆီမှဈေးဝယ်သောအခါ ဘာကြောင့်ဈေးဆစ်ချင်ကြပါသလဲ။
ကျွန်တော်တို့၏အကူအညီကို မလိုအပ်သောသူများနှင့်တွေ့သောအခါ ဘာကြောင့်စိတ်သဘောထားကြီးသောပုံစံ ပြရတာလဲ။
တစ်ခါက ကျွန်တော်ဖတ်ခဲ့တာကိုသတိရတယ် အဖေက ဆင်းရဲသားတွေဆီကဈေးဝယ်တဲ့အခါ ဘယ်တော့မှမဆစ်ဘူး တစ်ခါတစ်လေ သူ့မှာမလိုဘဲနဲ့တောင်သူတို့ဝင်ငွေရအောင် ဝယ်လေ့ရှိတယ် တစ်ခါ လေလည်း ကျသင့်ငွေထပ်ပိုပေးလေ့လဲရှိတယ် ဘာကြောင့်ဒီလိုလုပ်တာလဲလို့ အဖေ့ကိုမေးတဲ့အခါ အဖေက ပြောတယ်။
ဒါ ဂုဏ်သိက္ခာနဲ့ပတ်သတ်တဲ့ ပရဟိတပဲ တဲ့။
ဂုဏ်သိက္ခာအတွက်ငွေကိုသုံးပါ၊
ငွေအတွက် ဂုဏ်သိက္ခာကိုမသုံးပါနဲ့။
ဘာသာပြန်