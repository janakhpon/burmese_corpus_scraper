ဓာတ်ပုံ ရင်းမြစ် နရန်ဒရာ မိုဒီ ဟာ ဝန်ကြီးချုပ် ရာထူးကို တတိယမြောက် သက်တမ်း ဆက်တိုက် အရွေးခံရသူအဖြစ် သမိုင်းတင်တော့မှာ ဖြစ်ပါတယ်။
အဲဒီအရင်က ကိုလိုနီလက်အောက်ကနေ ၁၉၄၇ ခုနှစ်မှာ လွတ်လပ်ရေးရခဲ့အပြီး ၁၆ နှစ်ကြာ တိုင်းပြည်ကို အုပ်ချုပ်ခဲ့တဲ့ ဂျဝါဟာလာ နေရူး တစ်ယောက်ပဲ ဝန်ကြီးချုပ်ရာထူးကို ဒီလို ဆက်တိုက်ယူခဲ့တာ ဖြစ်ပါတယ်။
ဒါပေမဲ့ မစ္စတာ မိုဒီရဲ့ အောင်ပွဲက အပြည့်အဝ အောင်ပွဲတစ်ခုတော့ မဟုတ်ခဲ့ပါဘူး။
သူ့ရဲ့ ဘာတီယာ ဂျန်တာ ဘေဂျေပီ ပါတီက အိန္ဒိယ အောက်လွှတ်တော် လော့ခ် ဆာဘားမှာ အမတ်နေရာ အများစုလက်လွှတ် ဆုံးရှုံးခဲ့ရတဲ့အတွက် အစိုးရအဖွဲ့ဖွဲ့နိုင်ရေးမှာ မဟာမိတ်ပါတီတွေကို အားကိုးရမယ့်ပုံ ရှိနေပါတယ်။
သူ့ရဲ့ ကာလတာရှည် နိုင်ငံရေးသက်တမ်းတစ်လျှောက်မှာ မစ္စတာမိုဒီဟာ ညွန့်ပေါင်းအစိုးရအဖွဲ့တစ်ခုကို တစ်ခါမှ ဦးမဆောင်ခဲ့ဖူးပါဘူး။
ဘေဂျေပီ ပါတီဟာ ၂၀၁၉ ခုနှစ်မှာ အမတ်နေရာ ၂၄၀ အနိုင်ရခဲ့ပြီး ဒါဟာ အမတ်နေရာ ၃၀၃ နေရာကနေ လျော့ကျသွားခဲ့တာ ဖြစ်ပါတယ်။
ကွန်ဂရက်စ်ပါတီ ဦးဆောင်တဲ့ အတိုက်အခံပါတီတွေ အတူပူးပေါင်းပြီး ဆိုတဲ့ အဖွဲ့အမည်နဲ့ ရွေးကောက်ပွဲမှာ ဝင်ပြိုင်ခဲ့ကြရာမှာ မျှော်လင့်ထားတာထက် ထောက်ခံမဲပိုရခဲ့ပြီး အမတ်နေရာ ၂၃၂ နေရာ အနိုင်ရခဲ့ပါတယ်။
ဘေဂျေပီပါတီက အမတ်နေရာ လျော့ကျသွားခဲ့တဲ့အတွက် အစိုးရအဖွဲ့တွင်း တည်ငြိမ်အောင် ဆက်ထိန်းထားနိုင်ရေးမှာ အခက်တွေ့လာနိုင်ပြီး ဘေဂျေပီ ပါတီအနေနဲ့ ပိုအားကောင်းလာတဲ့ အတိုက်အခံအဖွဲ့နဲ့ ရင်ဆိုင်လာရမှာ ဖြစ်ပါတယ်။
ဓာတ်ပုံ ရင်းမြစ် ကွန်ဂရက်စ်ပါတီရဲ့ ခေါင်းဆောင် ရာဟူးလ် ဂန္ဒီက ရွေးကောက်ပွဲ ရလဒ်ဟာ ဝန်ကြီးချုပ်အတွက် စိတ်ဓာတ်ပိုင်း ကျရှုံးခဲ့မှု ဖြစ်တယ်လို့ ပြောပါတယ်။
အိန္ဒိယနိုင်ငံက ပြည်သူတွေက ဝန်ကြီးချုပ် မိုဒီ ကို အလိုမရှိတော့ဘူးလို့ ပြောလိုက်တာပါ။
၂၀၁၄ ခုနှစ်နဲ့ ၂၀၁၉ ခုနှစ်တို့ကလိုပဲ ဘေဂျေပီ ပါတီက မစ္စတာ မိုဒီရဲ့ အမည်ကိုသုံးပြီး ၂၀၂၄ ရွေးကောက်ပွဲမှာ ဝင်ပြိုင်ခဲ့ကြတာပါ။
သူ့ရဲ့ ပါတီဝင်တွေအားလုံးကြားက မစ္စတာမိုဒီ ရဲ့ပုံ ထင်းထင်းကြီးကို နေရာအနှံ့က ကြော်ငြာဆိုင်းဘုတ်ကြီးတွေမှာ တွေ့ခဲ့ရပါတယ်။
မဲဆွယ်စည်းရုံးမှုတိုင်းမှာ မိုဒီရဲ့ အာမခံချက် လို့အမည်ပေးထားတဲ့ ပြီးခဲ့တဲ့ ဆယ်စုနှစ်အတွင်းက သူ့အစိုးရ ကျင့်သုံးခဲ့တဲ့ လူမှုဖူလုံရေး စီမံကိန်းကို ဆက်ထားမယ် ဆိုတာအပါအဝင် အာမခံထားချက်တွေကို အကောင်အထည်ဖော်ပါ့မယ်ဆိုတဲ့ သူ့ရဲ့ ကတိပြုချက်ကို ထောက်ခံမဲပေးကြဖို့ မစ္စတာ မိုဒီက မဲဆွယ်ခဲ့တာ ဖြစ်ပါတယ်။
ဒီတော့ အခု ရွေးကောက်ပွဲရလဒ်တွေဟာ သူ့ရဲ့ နိုင်ငံရေး သိက္ခာအပေါ် အထိနာချက်ကြီးတစ်ခုအဖြစ် အများက ရှုမြင်နေကြပါတယ်။
နောက်ဆုံးရ သတင်းနဲ့ မျက်မှောက်ရေးရာအစီအစဉ်များ ပေါ့ဒ်ကတ်စ်အစီအစဉ်များ မစ္စတာ မိုဒီရဲ့ ဝါဒတရားတွေ မှေးမှိန် ထိခိုက်သွားခဲ့ရတာကတော့ သေချာပါတယ် လို့ သီးခြားလွတ်လပ်တဲ့ သတင်းဌာနတစ်ခုဖြစ်တဲ့ သတင်းဌာန အယ်ဒီတာ ဆီးမား ခရစ်ရှ်တီ က ပြောပါတယ်။
ဘီဂျေပီ ပါတီရဲ့ အခုနောက်ဆုံး အစိုးရသက်တမ်းအတွင်းမှာ နိုင်ငံသားဖြစ်မှု ဥပဒေတွေနဲ့ စိုက်ပျိုးရေးဥပဒေတွေ အပေါ် ကန့်ကွက်ဆန္ဒပြမှုတွေနဲ့ ပြည့်နေခဲ့ပါတယ်။
နိုင်ငံသားဖြစ်မှု ဥပဒေတွေဟာ မွတ်ဆလင်တွေကို ဆန့်ကျင်တဲ့ ဥပဒေတွေအဖြစ် အတော်များများက ယူဆနေကြတာ ဖြစ်ပါတယ်။
စိုက်ပျိုးရေးဥပဒေတွေကိုတော့ အစိုးရက နောက်ဆုံးမှာ ပြန်ရုပ်သိမ်းပေးခဲ့ရပါတယ်။
မစ္စတာ မိုဒီ အစိုးရဟာ မီဒီယာအပေါ် တားဆီးပိတ်ပင်မှုတွေ လုပ်နေသလို အတိုက်အခံတွေကို ပစ်မှတ်ထား အရေးယူဖို့ ဖယ်ဒရယ် ထောက်လှမ်းရေး အေဂျင်စီတွေကို အသုံးချနေတယ်လို့လည်း စွပ်စွဲခံခဲ့ရပါတယ်။
ရွေးကောက်ပွဲ ရလဒ်တွေ ထွက်လာအပြီး ကျင်းပတဲ့ ပထမဆုံး သတင်းစာရှင်းလင်းပွဲမှာ အတိုက်အခံခေါင်းဆောင် မစ္စတာ ဂန္ဒီက အိန္ဒိယနိုင်ငံရဲ့ ဖွဲ့စည်းပုံအခြေခံဥပဒေ မိတ္တူ တစ်ခုကို လက်မှာ ကိုင်ရင်း အဆင်းရဲဆုံးနဲ့ လျစ်လျူရှုခံထားရဆုံး ပြည်သူတွေက ဖွဲ့စည်းပုံအခြေခံဥပဒေကို ပြန်အဖတ်ဆယ်ဖို့အတွက် သူ့ပါတီကို ထောက်ခံမဲပေး တိုက်ပွဲဝင်ခဲ့ကြတယ် လို့ ထုတ်ဖော် ကြေညာသွားပါတယ်။
နိုင်ငံရေး အကဲခတ် ယိုဂျန်ဒရာ ယာဒက်ဗ် ကတော့ မစ္စတာ မိုဒီ အမတ်နေရာအများစု လက်လွှတ် ဆုံးရှုံးခဲ့ရမှုကို အစိုးရယန္တရားအစား ပြည်သူတွေဆီက ထောက်ခံမဲရတဲ့ အောင်ပွဲ အဖြစ် ဖော်ညွှန်း ပြောခဲ့ပါတယ်။
ဒါပေမဲ့ မစ္စတာ မိုဒီ အနိုင်ရခဲ့အပြီး သူ့ပါတီဝန်ထမ်းတွေကို ကျေးဇူးတင်စကား ပြောဖို့ ဘီဂျေပီ ပါတီ ဌာနချုပ်ရုံးထဲ ဝင်သွားချိန်မှာတော့ သူ့ကို သူရဲကောင်းတစ်ဦးအဖြစ် သောင်းသောင်းဖျဖျ ဆီးကြို နှုတ်ဆက်ခံခဲ့ရပါတယ်။
မစ္စတာ မိုဒီအပေါ် လူကြိုက်များမှုမှာ အဓိကကျတဲ့ ဘာသာရေးအခန်းကဏ္ဍကို ထင်ဟပ်ပြမှုတစ်ခုအဖြစ် လူတွေက အရှင်ရာမ ကို ကြိုဆိုပါတယ် ဆိုပြီး အော်ဟစ် သြဘာသံပေးရင်း ပန်းကုံးတွေနဲ့ ဆီးကြို နှုတ်ဆက်ခဲ့ကြပါတယ်။
ဓာတ်ပုံ ရင်းမြစ် နောင်ဘာဖြစ်မလဲ ဆိုတာကို မစ္စတာ မိုဒီက စိတ်ပူနေရင်တောင် ထုတ်မပြခဲ့ပါဘူး။
မစ္စတာ မိုဒီဟာ လာမယ့်နှစ်မှာ ၇၅ နှစ် ပြည့်မှာ ဖြစ်ပြီး ဒီအသက်အရွယ်ဟာ သူ့ပါတီမှာ အနားယူဖို့ သင့်လျော်တဲ့အရွယ် ဖြစ်တယ်လို့ အရင်က ထုတ်ဖော် ပြောခဲ့ဖူးပါတယ်။
ဒါပေမဲ့ သူပြောခဲ့တာကို ပြန်ရုပ်သိမ်းသွားခဲ့ပြီး သူ့ရဲ့ မဲဆွယ်မိန့်ခွန်းတွေထဲမှာတောင်မှာ သူ့ကိုယ်သူ နတ်ဘုရားတစ်ပါးအလား ပြောဆိုနေခဲ့ပါတယ်။
လာမယ့်နှစ်မှာတော့ သူ့ကို ရာထူးကနေ နုတ်ထွက်ပေးဖို့ တောင်းဆိုမှုတွေ ရှိလာနိုင်ပါတယ်။
ဒါပေမဲ့ ဝန်ကြီးချုပ်က သူ့ရဲ့ အောင်ပွဲဟာ ကမ္ဘာ့အကြီးဆုံး အောင်ပွဲကြီးတစ်ခု ဖြစ်တယ် လို့ ပြောခဲ့ပြီး အဲဒီအတွက် နောက်ထပ် ပိုအားထုတ် ကြိုးစားချင်စိတ် ဖြစ်လာစေတယ် လို့ ဆိုပါတယ်။
ညွန့်ပေါင်းအစိုးရအဖွဲ့တစ်ဖွဲ့ကို ဦးဆောင်ရမယ့် အခြေအနေမျိုး ဆိုက်နေတဲ့အတွက် သူပြောသလို ပိုကြိုးစား အားထုတ်ဖို့ လိုအပ်လာမှာ ဖြစ်ပါတယ်။
အစိုးရသတင်းစာတိုက်ရဲ့ နိုင်ငံရေး အယ်ဒီတာ ပူရ်နီမာ ဂျိုရှီ က ဝန်ကြီးချုပ် မိုဒီဟာ အရေးပါတဲ့ အဆင့်မြင့် ခေါင်းဆောင်တွေကို ရာထူးကနေ ထုတ်ပယ်တာတွေ အပါအဝင် ကိုယ့်သဘောနဲ့ကိုယ် တစ်ဖက်သတ် ဆုံးဖြတ်ချက်တွေ ချနိုင်ဖို့ သူ့ရဲ့ အမတ်နေရာ အများစုကို အရင်က အသုံးချခဲ့တယ်လို့ ဆိုပါတယ်။
ဘီဂျေပီ ပါတီဟာ ဒီအထွေထွေရွေးကောက်ပွဲ နောက်မှာ စစ်တပ်လိုကို တင်းတင်ကျပ်ကျပ် အုပ်ချုပ်ခံခဲ့ရတယ်လို့ သူက ပြောပါတယ်။
အခုတော့ ဒီလို စည်းမျဉ်းမျိုး တွေ ပျောက်ကွယ်သွားတော့မှာ ဖြစ်တယ်လို့ ဆိုပါတယ်။
ဘီဂျေပီ ပါတီဟာ သူ့ပါတီက အမတ်နေရာအများစုရမယ် ဆိုတဲ့ ကိုယ့်ကိုယ်ကိုယ် ယုံကြည်စိတ် လွန်ကဲခဲ့တမှုကြောင့်နဲ့ ပါတီငယ်လေးတွေအပေါ် နှိမ်ချင်စိတ် များနေတာတွေကြောင့် ရွေးကောက်ပွဲတွေ မတိုင်ခင်မှာ သူ့ရဲ့ သက်တမ်းအကြာဆုံး မဟာမိတ်ပါတီတွေထဲက တစ်ခုကို လက်လွှတ်ဆုံးရှုံးခဲ့ရပြီး နောက်ပါတီတစ်ခုနဲ့လည်း ကွဲမယ့်ပုံ ဖြစ်နေပါတယ်။
မစ္စတာ မိုဒီဟာ အရေးပါတဲ့ နိုင်ငံရေးအင်အားစုကြီးကို လက်လွှတ်ဆုံးရှုံးလိုက်ရပြီးနောက် အခုဆိုရင် ပြီးခဲ့တဲ့ ဝန်ကြီးချုပ် သက်တမ်း နှစ်ခုအတွင်း လုပ်ခဲ့သလိုမျိုး စည်းမျဉ်း ညွှန်ကြားတာတွေ၊
ပေါ်လစီမူဝါဒ ချမှတ်တာတွေ လုပ်နိုင်တော့မှာ မဟုတ်ပါဘူး လို့ မစ္စ ဂျိုရှီက ပြောပါတယ်။
ဒီအထဲမှာ မွတ်ဆလင်တွေကို ဆန့်ကျင်တဲ့ အမုန်းစကားတွေ လွတ်လွတ်လပ်လပ် သုံးနှုန်းခွင့်ပြုထားတဲ့ ဘီဂျေပီပါတီရဲ့ ပြီးခဲ့တဲ့ ဆယ်စုနှစ်က စည်းကမ်းတွေကို ပြင်ဆင်တာတွေလည်း ပါဝင်ဖွယ် ရှိတယ်လို့ ဆိုပါတယ်။
၂၀၂၄ ရွေးကောက်ပွဲအတွက် အကျယ်လောင်ဆုံး မဲဆွယ်စည်းရုံးမှုတွေအတွင်း မစ္စတာ မိုဒီ ဟာ အိန္ဒိယနိုင်ငံရဲ့ မွတ်ဆလင် သန်း ၂၀၀ ကို ပြောင်ပြောင်တင်းတင်း ပစ်မှတ်ထားခဲ့ပြီး နိုင်ငံထဲ တဖြည်းဖြည်း စိမ့်ဝင် နေရာယူလာသူတွေအဖြစ်တောင် သူတို့ကို ရည်ညွှန်းပြောသွားခဲ့ပါတယ်။
သူ့ရဲ့ မိန့်ခွန်းတစ်ခုထဲမှာဆိုရင် ဂျီဟာ့ဒ်ကို မဲပေးမလား ဒါမှမဟုတ် အရှင်ရာမ အုပ်ချုပ်တာကို ခံမလား ဆိုပြီး ပြည်သူတွေကို ရွေးခိုင်းခဲ့ပါတယ်။
ပုန်းလျှိုးကွယ်လျှိုး လုပ်တာမျိုး မဟုတ်တော့ပါဘူး။
အကုန်လုံး ပြောင်ကျကျ လုပ်ခဲ့ပါတယ် လို့ မွတ်ဆလင် အမျိုးသမီး တစ်ဦးက ဘီဘီစီကို ပြောပြပါတယ်။
အထူးသဖြင့် ဟိန္ဒူနဲ့ မွတ်ဆလင် အကြား သဘောကွဲလွဲမှုတွေ တိုးပွားလာနေတဲ့ ဟိန္ဒူ ဘုရားကျောင်း ရှိရာ မြို့တွေက ရွေးကောက်ပွဲ ရလဒ်တွေကို ကြည့်ရင် ဘီဂျေပီ ပါတီရဲ့ စိတ်ဝမ်းကွဲပြားအောင် မဲဆွယ်စည်းရုံးမှုတွေကြောင့် အိန္ဒိယနိုင်ငံရဲ့ ဖွဲ့စည်းပုံ အခြေခံဥပဒေပါ ဘာသာတရားနဲ့ မဆိုင်ဘဲ အားလုံးပါဝင်နိုင်တဲ့ သဘောတရားတွေကို အတည်ပြုတဲ့ အတိုက်အခံအဖွဲ့ အပေါ် ထောက်ခံအားပေးခဲ့ကြဖွယ် ရှိပါတယ်။
ဘီဂျေပီ ပါတီဟာ ၂၀၁၄ ရွေးကောက်ပွဲတုန်းက တိုးတက်ဖွံ့ဖြိုးရေးတွေ ဆောင်ရွက်ပေးဖို့ ကတိပြုခဲ့ပြီး ၂၀၁၉ ရွေးကောက်ပွဲမှာ ပါကစ္စတန်ကို ပစ်မှတ်ထားတဲ့ စစ်ရေးတိုက်ခိုက်မှုတစ်ခုကို ထောက်ခံတဲ့ မဲဆွယ်စည်းရုံးမှုတွေ လုပ်ခဲ့ပါတယ်။
၂၀၂၄ ခုနှစ် ရွေးကောက်ပွဲမှာတော့ မွတ်ဆလင်အသိုင်းအဝိုင်းကို မကောင်းတဲ့သူတွေအဖြစ် မြင်ယောင်လာအောင် မဲဆွယ်စည်းရုံးခဲ့တယ် လို့ ဆီးမား ချစ်ရှ်တီ ကပြောပါတယ်။
ဒီတော့ နိုင်ငံတဝန်း မွတ်ဆလင်တွေ ပစ်ပယ် ဆန့်ကျင်ခံရမှုက သိသာထင်ရှားလှပါတယ်။
ဘီဂျေပီ ပါတီရဲ့ အဓိက မဲဆွယ် ကတိတွေထဲက တစ်ခုမှာဆိုရင် ဘယ်ဘာသာပဲ ဖြစ်ဖြစ် နိုင်ငံသားအားလုံးအတွက် လို့ခေါ်တဲ့ တစ်ပြေးညီ အရပ်သား ဥပဒေတစ်ခု ထားရှိပေးမယ် ဆိုတာ ပါဝင်ပါတယ်။
ဓာတ်ပုံ ရင်းမြစ် လက်ထပ်ထိမ်းမြားမှု၊
ကွာရှင်းမှု၊
အမွေဆက်ခံမှု၊
သားသမီးမွေးစားမှုလို ကိစ္စရပ်မျိုးတွေနဲ့ ပတ်သက်လို့ အိန္ဒိယနိုင်ငံမှာ သူတို့ ယုံကြည် ကိုးကွယ်ရာဘာသာ အပေါ် အခြေခံပြီး မတူကွဲပြားတဲ့ လူမှုအသိုင်းအဝိုင်းတွေအတွက် မတူကွဲပြားတဲ့ စည်းမျဉ်း ဥပဒေတွေ ချမှတ်ထားပါတယ်။
လူနည်းစု လူမှုအသိုင်းအဝိုင်းတွေ အနေနဲ့ သူတို့ရဲ့ ရိုးရာဓလေ့ထုံးစံတွေနဲ့ သူတို့ နေထိုင်ပုံတွေကို အတင်းအကျပ် ပြောင်းလဲခိုင်းမှာကို စိုးရိမ်တဲ့အတွက် တစ်ပြေးညီ အရပ်သား ဥပဒေ ကို လက်မခံဘဲ ကန့်ကွက်နေကြပါတယ်။
ဒီ ဥပဒေကို နိုင်ငံတဝန်း ပြဋ္ဌာန်းနိုင်ဖို့အတွက်ဆိုရင် အခုအခါ ဒီဥပဒေကို သူ့ရဲ့ မဟာမိတ်ပါတီတွေ ထောက်ခံမဲပေးကြဖို့ မစ္စတာ မိုဒီအနေနဲ့ လိုအပ်နေပါတယ်။
ဒီဥပဒေအဆိုပြုချက်အပေါ် သူ့ရဲ့ မဟာမိတ်အဖွဲ့ထဲက တခြားပါတီတွေ ဘယ်လိုသဘောထားကြသလဲ ဆိုတာ အသေအချာ မသိရသေးပါဘူး။
အိန္ဒိယနိုင်ငံဟာ ညွန့်ပေါင်းအစိုးရ ပါတီအုပ်ချုပ်တာကို အဆန်းမဟုတ်သလိုအရင်ကလည်း မတည်ငြိမ်မှုတွေ ကြုံခဲ့ရပြီး ဖြစ်ပါတယ်။
ဘီဂျေပီ ပါတီအစိုးရရဲ့ အရင်သက်တမ်းအတွင်း အတိုက်အခံပါတီအတော်များများက သူတို့ အာဏာရထားတဲ့ ပြည်နယ်တွေကို ထိထိရောက်ရောက် အုပ်ချုပ်နိုင်စွမ်း မရှိတာဟာ ဘီဂျေပီပါတီ ဖက်ဒရယ် အစိုးရက သူတို့ကို ပေးရမယ့် ရန်ပုံငွေ ထောက်ပံ့ကြေးတွေကို မပေးဘဲ ထားထားတဲ့အတွက်ကြောင့် ဖြစ်တယ်လို့ မကျေမနပ် ပြောခဲ့ကြပါတယ်။
ဒီထဲမှာ သဘာဝကပ်ဘေး ကယ်ဆယ်ရေး အကူအညီငွေတွေ၊
အခြေခံအဆောက်အအုံ စီမံကိန်း တည်ဆောက်ဖို့ အတွက် ရန်ပုံငွေတွေနဲ့ နိုင်ငံတဝန်း ကျေးလက်ဒေသ အလုပ်ရရှိစေရေး စီမံကိန်းတစ်ခုအတွက် အကူအညီငွေ တွေ ပါဝင်ပါတယ်။
ဒီဒေသန္တရ ပါတီတွေအနေနဲ့ ဒီရွေးကောက်ပွဲတွေမှာ အနိုင်ရခဲ့မှုတွေကြောင့် သူတို့ရဲ့ လုပ်ပိုင်ခွင့်တွေ ပိုရလာနိုင်ပြီး သူတို့ ပြည်နယ်က ဒေသခံတွေအတွက် ပိုကောင်းကောင်း ကူညီဆောင်ရွက်ပေးနိုင်ဖို့ မျှော်လင့်နေကြပါတယ်။
အစိုးရ တတိယသက်တမ်းအတွက် ပြင်ဆင်နေချိန်မှာပဲ ဘီဂျေပီ ပါတီအနေနဲ့ အစိုးရ ထိန်းချုပ်နိုင်မှု၊
အသံလွှင့်မှုနဲ့ ဒစ်ဂျစ်တယ် မီဒီယာတွေ အပေါ် လွန်လွန်ကဲကဲ စည်းမျဉ်းထုတ်ပြန်မှုနဲ့ ပတ်သက်လို့ ဝေဖန်ခံနေရတဲ့ ဥပဒေတစ်ခု ပြဋ္ဌာန်းနိုင်ရေးကို တွန်းအားပေးလုပ်မယ့်ပုံ ရှိနေပါတယ်။
အိန္ဒိယနိုင်ငံရဲ့ ပင်မ မီဒီယာကြီးဟာ အစိုးရရဲ့ အမိန့်ကို နာခံလွန်းအားကြီးပြီး အစိုးရကို မေးခွန်းထုတ်ဖို့ ကြောက်နေတယ်လို့ စွပ်စွဲခံနေရပါတယ်။
ဒါပေမဲ့ မစ္စတာ ယာဒက်ဗ်ကတော့ ဘီဂျေပီ ပါတီက အမတ်နေရာ အများစု လက်လွှတ်ခဲ့ရတဲ့အတွက် ဒီဖိအားတွေ လျော့ကျသွားနိုင်ဖွယ်ရှိတယ်လို့ မျှော်လင့်နေပါတယ်။
မီဒီယာအနေနဲ့ အိပ်ပျော်ရာကနေ နိုးထလာပြီး ကိုယ့်ရပ်တည်ချက်ကို ထုတ်ဖော်လာမယ်လို့ ကျွန်တော် မျှော်လင့်ပါတယ်။
ပြင်ပဝက်ဆိုက်များတွင် ပါဝင်သော အကြောင်းအရာများအတွက် ဘီဘီစီက တာဝန်မယူပါ။
ပြင်ပဝက်ဆိုက်များကို လင့် ထည့်ပေးခြင်းနှင့် ပတ်သက်သော ဘီဘီစီလုပ်ထုံးလုပ်နည်းကို ဖတ်ရန်။